newspaper_name,title,category,url,content,newspaper_language,news_time_at
Banglanews24,অ্যাসিস্ট্যান্ট ম্যানেজার নেবে ওয়ালটন,career,https://www.banglanews24.com/career/news/bd/1042750.details,"ওয়ালটন হাই-টেক ইন্ডাস্ট্রিজ পিএলসিতে ‘সিনিয়র এক্সিকিউটিভ/অ্যাসিস্ট্যান্ট ম্যানেজার’ পদে জনবল নিয়োগ দেওয়া হবে। আগ্রহীরা আবেদন করতে পারবেন আগামী ১৭ ফেব্রুয়ারি পর্যন্ত। , সিনিয়র এক্সিকিউটিভ/অ্যাসিস্ট্যান্ট ম্যানেজার,
, ০২ জন,
,বিবিএ/এমবিএ (এইচআরএম),
,০৫ বছর,
,আলোচনা সাপেক্ষে, ফুল টাইম,
,নারী-পুরুষ,
,২৫-৩৫ বছর,
,গাজীপুর (কালিয়াকৈর),আগ্রহীরা , -এর মাধ্যমে আবেদন করতে পারবেন। ,আবেদনের শেষ সময়: ১৭ ফেব্রুয়ারি ২০২৩,বাংলাদেশ সময়: ০৭৩৫ ঘণ্টা, জানুয়ারি ২৯, ২০২৩,
",bn,2023-01-29 07:35:00+06:00
Banglanews24,"কেডিজেএফ সভাপতি নজরুল, সম্পাদক রিজভী",national,https://www.banglanews24.com/national/news/bd/1042759.details,"খুলনা বিভাগীয় সাংবাদিক ফোরাম ঢাকার দ্বি-বার্ষিক নির্বাচনে সভাপতি পদে শেখ নজরুল ইসলাম (খবর সংযোগ) ও সাধারণ সম্পাদক পদে রিজভী নেওয়াজ (চ্যানেল আই) নির্বাচিত হয়েছেন।  ,রোববার (২৯ জানুয়ারি) সকাল ৯টা থেকে বিকেল সাড়ে ৪টা পর্যন্ত জাতীয় প্রেসক্লাবে ভোটগ্রহণ অনুষ্ঠিত হয়। ,সহ-সভাপতি মো. বদিউজ্জামান (দৈনিক ভোরের আকাশ), সেলিনা শিউলি (বাংলাদেশ সংবাদ সংস্থা), যুগ্ম সাধারণ সম্পাদক পদে আব্দুল্লাহ মুয়াজ (দৈনিক খোলা কাগজ) মো. আরিফুজ্জামান মামুন (দৈনিক আমাদের সময়), কোষাধ্যক্ষ পদে শাহনেওয়াজ খান সুমন (দৈনিক কালবেলা), সাংগঠনিক সম্পাদক পদে রোজিনা রোজী (সময় টেলিভিশন) নির্বাচিত হয়েছেন। ,দপ্তর সম্পাদক পদে নাসির আহমাদ রাসেল, (ইন্ডিয়া টুডে), কল্যাণ সম্পাদক পদে আলিউল আজীম রাজু (পার্লামেন্ট ওয়াচ), প্রচার প্রকাশনা ও তথ্য প্রযুক্তি সম্পাদক পদে মো. হাবিবুর রহমান (এখন টেলিভিশন), ক্রীড়া সম্পাদক মো. মনিরুল ইসলাম, (মোহনা টেলিভিশন), সাংস্কৃতিক সম্পাদক পদে আবু আব্দুল্লাহ আল শাফী (কলকাতা টিভি) নির্বাচিত হয়েছেন।  ,এর আগে নির্বাচন উপলক্ষে সকাল থেকেই ঢাকায় কর্মরত খুলনা বিভাগীয় সাংবাদিক ফোরামের ভোটারা উৎসব মুখর পরিবেশে তাদের ভোট দেন।  ,নির্বাচনকে কেন্দ্র করে অন্তর্বর্তীকালীন কমিটি গঠন করা হয়। কমিটির সভাপতি কাজী আব্দুল হান্নান, রুহুল আমিন তুহিন সাধারণ সম্পাদক ছিলেন। ,বাংলাদেশ সময়: ০৮৪০ ঘণ্টা, জানুয়ারি ২৯, ২০২৩,
",bn,2023-01-29 08:42:00+06:00
Banglanews24,হামলা চালিয়ে ভাঙচুর ও গৃহবধূকে নিপীড়নের অভিযোগ,national,https://www.banglanews24.com/national/news/bd/1042756.details,"মাদারীপুরের কালকিনিতে পূর্ব শত্রুতার জেরে এক গৃহবধূর বসতঘরে হামলা চালিয়ে নিপীড়নের অভিযোগ উঠেছে।  ,শনিবার (২৮ জানুয়ারি) দুপুরে উপজেলার শিকারমঙ্গল এলাকার চর ফতে বাহাদুর এলাকায় এ ঘটনা ঘটে। ,জানা গেছে, ওই এলাকার মোশাররফ বেপারীর সঙ্গে একই এলাকার কুদ্দুস চৌকিদারের দীর্ঘদিন ধরে বিরোধ চলে আসছিল। এরই জেরে শনিবার (২৮ জানুয়ারি) সকালে মোশাররফ বেপারীর স্ত্রী ময়না বেগমের সঙ্গে কুদ্দুস চৌকিদারের কথা কাটাকাটি হয়। এর জেরে ক্ষিপ্ত হয়ে কুদ্দুস চৌকিদারের নেতৃত্বে কয়েকজন মিলে ময়না বেগমের বসতঘরে হামলা চালায়। ভাঙচুর করে। এ সময় বাঁধা দিলে ময়না বেগমকে বিবস্ত্র করে বেদম মারধর করে বলে ভুক্তভোগীর অভিযোগ। ,ভুক্তভোগী ময়না বেগম বলেন, পূর্ব শত্রুতার জের ধরে কুদ্দুস চৌকিদার ও তার লোকজন মিলে আমার বসতবাড়ি হামলা চালিয়ে ভাঙচুর করে। তাদের বাধা দিলে তারা আমাকে মারধর শেষে বিবস্ত্র করে ফেলে। ,তবে অভিযোগ অস্বীকার কুদ্দুস চৌকিদার জানান, 'আমাকে একা পেয়ে ময়না বেগম ও তার পরিবার হাতুড়ি পেটা করে। তার অভিযোগ মিথ্যা। ,কালকিনি থানার ভারপ্রাপ্ত কর্মকর্তা (ওসি) মো. শামীম হোসেন জানান, মারামারির ঘটনা শুনেছি। তদন্ত সাপেক্ষে ব্যবস্থা নেয়া হবে। ,বাংলাদেশ সময়: ০৮০৩ ঘণ্টা, জানুয়ারি ২৯, ২০২৩,
",bn,2023-01-29 08:23:00+06:00
Banglanews24,"করোনা: বিশ্বে মৃত্যু ৬১৯, শনাক্ত ১ লাখ ৪৪ হাজার",international,https://www.banglanews24.com/international/news/bd/1042774.details,"এদিকে ভাইরাসটিতে নতুন করে আক্রান্ত হয়েছেন ১ লাখ ৪৪ হাজার ২৫০ জন। আগের দিনের তুলনায় নতুন শনাক্ত কমেছে ২৬ হাজার। এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬৭ কোটি ৪৬ লাখ ৫৮ হাজার ৯৩২ জনে। ,রোববার (২৯ জানুয়ারি সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস এসব তথ্য জানিয়েছে। ,গত ২৪ ঘণ্টায় করোনায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। দেশটিতে নতুন করে করোনাভাইরাসে আক্রান্ত হয়েছেন ৫৪ হাজার ৭৮২ জন। প্রাণহানি হয়েছে ৩৩৮ জনের। মহামারির শুরু থেকে দেশটিতে এখন পর্যন্ত ৩ কোটি ২৪ লাখ ১৯ হাজার ৬৩২ জন করোনায় আক্রান্ত হয়েছেন। ৬৭ হাজার ৩৮৮ জন মারা গেছেন। ,করোনায় আক্রান্তের দিক থেকে চতুর্থ ও মৃত্যুর সংখ্যায় তালিকার দ্বিতীয় অবস্থানে রয়েছে লাতিন আমেরিকার দেশ ব্রাজিল। গত ২৪ ঘণ্টায় দেশটিতে করোনায় আক্রান্ত হয়ে মারা গেছেন ২৪ জন। নতুন করে সংক্রমিত হয়েছেন ৩ হাজার ৬৪১ জন। মহামারির শুরু থেকে এ পর্যন্ত দেশটিতে মোট শনাক্ত রোগীর সংখ্যা ৩ কোটি ৬৮ লাখ ৯ হাজার ৬০৮ জন এবং মৃত্যু হয়েছে ৬ লাখ ৯৬ হাজার ৮০৯ জনের। ,২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি। ,বাংলাদেশ সময়: ০৯৪০ ঘণ্টা, জানুয়ারি ২৯, ২০২৩,
এমএইচএস",bn,2023-01-29 09:41:00+06:00
Banglanews24,"গাজীপুরে স্ত্রীকে গলা কেটে হত্যা, স্বামী পলাতক",national,https://www.banglanews24.com/national/news/bd/1042777.details,"গাজীপুর সিটি করপোরেশনের বাইমাইল এলাকায় স্ত্রীকে গলা কেটে হত্যার পর স্বামী পালিয়ে গেছে বলে অভিযোগ উঠেছে।  ,রোববার (২৯ জানুয়ারি) ভোরে বাইমাইল চান্দু মিয়ার ভাড়া বাড়িতে এ ঘটনা ঘটে। ,নিহত আরজিনা এলাইচ লিজা (৩০) টাঙ্গাইলের গোপালগঞ্জ থানার আলমনগর এলাকার মো. মাসুদ রানার স্ত্রী।  ,পুলিশ ও এলাকাবাসী জানায়, গোপালগঞ্জ থানার আলমনগর এলাকার শুপু মিয়ার ছেলে মো. মাসুদ রানার সঙ্গে একই থানার আনছার আলীর মেয়ে লিজার বিয়ে হয়। কোনাবাড়ী থানার বাইমাইল এলাকায় ভাড়া বাসায় থেকে মাসুদ রং মিস্ত্রী ও লিজা পোশাক কারখানায় চাকরি করতেন। রোববার ভোরে ধারালো চাকু দিয়ে লিজার গলা কেটে তার স্বামী মাসুদ পালিয়ে যায় বলে ধারণা করা হচ্ছে। এসময় ওই বাসা বাড়ির অন্যান্য লোকজন লিজাকে রক্তাক্ত অবস্থায় পড়ে থাকতে দেখেন।  তাকে উদ্ধার করে স্থানীয় একটি ক্লিনিকে নিয়ে যাওয়া হয়। পরে সেখান থেকে তাকে গাজীপুর শহীদ তাজউদ্দীন আহমেদ মেডিকেল কলেজ হাসপাতালে নিয়ে গেলে চিকিৎসক পরীক্ষা করে লিজাকে মৃত ঘোষণা করেন।  ,গাজীপুর মেট্রোপলিটনের কোনাবাড়ী থানার উপ-পরিদর্শক (এসআই) মাইকেল বনিক জানান, ঘটনাস্থল থেকে রক্তমাখা একটি চাকু উদ্ধার করা হয়েছে। ঘটনার পর নিহতের স্বামী মাসুদ রানা পলাতক রয়েছেন। ধারণা করা হচ্ছে কোনো কারণে মাসুদ তার স্ত্রী লিজাকে গলা কেটে হত্যার পর পালিয়ে গেছে। এ ব্যাপারে আইনগত ব্যবস্থা প্রক্রিয়াধীন।  ,বাংলাদেশ সময়: ০৯৪০ ঘণ্টা, জানুয়ারি ২৯, ২০২৩ ,
আরএস/আরএ",bn,2023-01-29 09:41:00+06:00
Banglanews24,নিউজিল্যান্ডে বন্যায় ৩ জনের মৃত্যু ,international,https://www.banglanews24.com/international/news/bd/1042780.details,"নিউজিল্যান্ডের সবচেয়ে বড় শহর অকল্যান্ডে টানা বৃষ্টিপাতের পর বন্যা দেখা দিয়েছে। গত শুক্রবার (২৭ জানুয়ারি) শহরটিতে জরুরি অবস্থা ঘোষণা করা হয়। ,প্রধানমন্ত্রী ক্রিস হিপকিন্স শনিবার (২৮ জানুয়ারি) এক সংবাদ সম্মেলন বলেন, আকস্মিক বন্যায় তিনজনের মৃত্যু হয়েছে ও একজন নিখোঁজ রয়েছেন।  ,তিনি বলেন, শুক্রবার অকল্যান্ডে ছিল সবচেয়ে বৃষ্টিমুখর দিন। সাম্প্রতিক সময়ে এটি ছিল নজিরবিহীন ঘটনা। ,মরদেহ পরিবারের প্রতি সমবেদনা জানিয়ে হিপকিন্স বলেন, আবহাওয়ার তীব্রতা কতো মাত্রায় পৌঁছেছে তা এই প্রাণহানি থেকে বোঝা যায়। ,গত শুক্রবার অকল্যান্ডে মাত্র ১৫ ঘণ্টায় যে পরিমাণ বৃষ্টিপাত রেকর্ড হয়েছে, তা গ্রীষ্মকালীন স্বাভাবিক বৃষ্টিপাতের চেয়ে ৭৫ শতাংশ বেশি। ,অকল্যান্ডের মেয়র ওয়েন ব্রাউন বলেন, নর্থ শোর এলাকার ওয়াইরাউ ভ্যালি থেকে একজনের মরদেহ উদ্ধার করা হয়েছে। ,বাংলাদেশ সময়: ০৯৪৫ ঘণ্টা, জানুয়ারি ২৯, ২০২৩,
",bn,2023-01-29 09:49:00+06:00
Banglanews24,রামপাল তাপবিদ্যুৎকেন্দ্র থেকে তামার তারসহ দুই চোর আটক,national,https://www.banglanews24.com/national/news/bd/1042783.details," বাগেরহাটের রামপাল তাপবিদ্যুৎকেন্দ্রে আবারও চুরির ঘটনা ঘটেছে। শনিবার (২৮ জানুয়ারি) বিকেলে কেন্দ্রের তামার তার চুরি করে নিয়ে যাওয়ার সময় দুই তরুণকে আটক করা হয়েছে। ,খুলনা-৩ আনসার ব্যাটালিয়নের রামপাল ক্যাম্পের সদস্যরা বিদ্যুৎকেন্দ্রের সাইলো এলাকা থেকে দুটি মোটরসাইকেলসহ তাদের আটক করে।  আটকদের কাছ থেকে ১৫ কেজি তামার তার জব্দ করা হয়েছে। এ ঘটনায় রামপাল থানায় মামলা দায়ের করা হয়েছে। ,আটকরা হলেন- বাগেরহাটের রামপাল উপজেলার গোবিন্দপুর গ্রামের মো. তানভির (২৪) ও এই উপজেলার চাঁদপুর গ্রামের ওবায়দুল্লাহ শেখ (২৩)। ,আনসার ব্যাটালিয়ন অধিনায়ক চন্দন দেবনাথ বলেন, বিদ্যুৎকেন্দ্রের ভেতর থেকে তামার তার পাচার করা হবে-এমন সংবাদের ভিত্তিতে শনিবার বিকেল সাড়ে ৫টার দিকে সেখানকার সাইলো এলাকা অভিযান পরিচালনা করা হয়। এ সময় বেশ কয়েকজনের একটি দল দেখে ধাওয়া করলে তার কাটার কাজে থাকা দলের অন্যরা পালিয়ে গেলেও দুটি মোটরসাইকেল, ১৫ কেজি তামার তারসহ দুইজনকে আটক করা হয়। ,আটকদের কাছ থেকে তার ছাড়াও নিজেদের ব্যবহৃত দুটি স্মাটফোন, ৩টি ক্রেডিট কার্ড, নগদ টাকা  জব্দ করা হয়েছে জানিয়ে তিনি বলেন, তাপবিদ্যুৎকেন্দ্র কর্তৃপক্ষের সিদ্ধান্ত মোতাবেক জব্দকৃত মালামালসহ আটকদের পুলিশে সোপর্দ করা হয়েছে। ,বাংলাদেশ সময়: ০৯৪৮ ঘণ্টা, জানুয়ারি ২৯, ২০২৩,
আরএ",bn,2023-01-29 09:53:00+06:00
Banglanews24,"রুশ নিয়ন্ত্রিত হাসপাতালে হামলার অভিযোগ, নিহত ১৪",international,https://www.banglanews24.com/international/news/bd/1042786.details,"পূর্ব ইউক্রেনের রুশ নিয়ন্ত্রিত এলাকার একটি হাসপাতালে কিয়েভ সেনারা হামলা চালিয়েছে বলে অভিযোগ করেছে মস্কো। এ হামলায় ১৪ নিহত হয়েছেন। ,শনিবার (২৮ জানুয়ারি) রাতে কাতার ভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়েছে। ,এক বিবৃতিতে রাশিয়ার প্রতিরক্ষা মন্ত্রণালয় জানায়, রুশ নিয়ন্ত্রিত নোভোইদারের একটি হাসপাতালে রকেট হামলা চালিয়েছে ইউক্রেনীয় সেনারা। যুক্তরাষ্ট্রের সরবরাহ করা হিমরাস রকেট দিয়ে এ হামলা চালানো হয়। ,এতে আরও বলা হয়, হাসপাতালে ইচ্ছাকৃত ক্ষেপণাস্ত্র হামলা চালিয়ে যুদ্ধাপরাধ করছে কিয়েভ। এ অপরাধের পরিকল্পনা ও বাস্তবায়নের সঙ্গে জড়িত সবাইকে খুঁজে বের করে জবাবদিহিতার আওতায় আনা হবে। ,গত কয়েক মাস ধরে হাসপাতালটিতে বেসামরিক ও আহত সেনা সদস্যদের চিকিৎসা করা হতো বলেও বিবৃতিতে বলা হয়। ,তবে অভিযোগের বিষয়ে তাৎক্ষনিক কোনো প্রতিক্রিয়া জানায়নি ইউক্রেন। ,এদিকে, পূর্ব ইউক্রেনের কনস্টান্টিনিভকা শহরে শনিবার হামলা চালিয়েছে রুশ বাহিনী। স্থানীয় গভর্নর জানিয়েছেন, এই হামলায় তিনজন নিহত ও এক ডজনেরও বেশি আহত হয়েছেন। ,দোনেৎস্কের গভর্নর পাভলো কিরিলেঙ্কো সোশ্যাল প্ল্যাটফর্মে বলেছেন, ‘রাশিয়ানরা একটি আবাসিক এলাকায় হামলা চালিয়েছে। এতে চারটি বহুতল ভবন, একটি হোটেল, গ্যারেজ ও বেসামরিক গাড়ি ক্ষতিগ্রস্ত হয়েছে। ’,বাংলাদেশ সময়: ০৯৫৫ ঘণ্টা, জানুয়ারি ২৯, ২০২৩,
এমএইচএস",bn,2023-01-29 09:56:00+06:00
Banglanews24,পানি উন্নয়ন বোর্ডে ৯ম গ্রেডে চাকরি,career,https://www.banglanews24.com/career/news/bd/1042753.details,"বাংলাদেশ পানি উন্নয়ন বোর্ড (পাউবো) একাধিক পদে জনবল নিয়োগের বিজ্ঞপ্তি দিয়েছে। এই প্রতিষ্ঠানে চার ক্যাটাগরির পদে নবম গ্রেডে ছয়জন কর্মকর্তা নিয়োগ দেওয়া হবে। , ,
,০৩ জন,
, স্বীকৃত বিশ্ববিদ্যালয় থেকে ভূগোল, পরিবেশ বা বন বিষয়ে স্নাতক সম্মান ডিগ্রি। শিক্ষাজীবনের কোনো স্তরেই তৃতীয় শ্রেণি বা বিভাগ গ্রহণযোগ্য নয়। এমএস ওয়ার্ড, পাওয়ার পয়েন্ট, এক্সেলসহ কম্পিউটার পরিচালনার অভিজ্ঞতা থাকতে হবে। ,
,২২,০০০-৫৩,০৬০ টাকা (গ্রেড-৯),
,০১ জন,
, স্বীকৃত বিশ্ববিদ্যালয় থেকে কৃষিবিজ্ঞান বিষয়ে স্নাতক সম্মান ডিগ্রি। শিক্ষাজীবনের কোনো স্তরেই তৃতীয় শ্রেণি বা বিভাগ গ্রহণযোগ্য নয়। এমএস ওয়ার্ড, পাওয়ার পয়েন্ট, এক্সেলসহ কম্পিউটার পরিচালনার অভিজ্ঞতা থাকতে হবে। ,
,২২,০০০-৫৩,০৬০ টাকা (গ্রেড-৯),
, ০১ জন,
, স্বীকৃত বিশ্ববিদ্যালয় থেকে ফিশারিজ বিষয়ে স্নাতক সম্মান ডিগ্রি। শিক্ষাজীবনের কোনো স্তরেই তৃতীয় শ্রেণি বা বিভাগ গ্রহণযোগ্য নয়। এমএস ওয়ার্ড, পাওয়ার পয়েন্ট, এক্সেলসহ কম্পিউটার পরিচালনার অভিজ্ঞতা থাকতে হবে। ,
,২২,০০০-৫৩,০৬০ টাকা (গ্রেড-৯),
, ০১ জন,
, স্বীকৃত বিশ্ববিদ্যালয় থেকে মৃত্তিকাবিজ্ঞান বিষয়ে স্নাতক সম্মান ডিগ্রি। শিক্ষাজীবনের কোনো স্তরেই তৃতীয় শ্রেণি বা বিভাগ গ্রহণযোগ্য নয়। এমএস ওয়ার্ড, পাওয়ার পয়েন্ট, এক্সেলসহ কম্পিউটার পরিচালনার অভিজ্ঞতা থাকতে হবে। ,
,২২,০০০-৫৩,০৬০ টাকা (গ্রেড-৯),
আবেদনকারীর বয়স ২০২৩ সালের ০১ জানুয়ারি ১৮-৩০ বছরের মধ্যে হতে হবে। বীর মুক্তিযোদ্ধা/শহীদ বীর মুক্তিযোদ্ধার সন্তান এবং শারীরিক প্রতিবন্ধী প্রার্থীদের ক্ষেত্রে বয়সের উচ্চসীমা ৩২ বছর। তবে বীর মুক্তিযোদ্ধা/ শহীদ বীর মুক্তিযোদ্ধার নাতি-নাতনি প্রার্থীদের ক্ষেত্রে বয়স ১৮-৩০ বছরের মধ্যে হতে হবে। প্রার্থীদের বয়স ২০২০ সালের ২৫ মার্চ সর্বোচ্চ বয়সসীমার মধ্যে থাকলে ওই প্রার্থী আবেদন করার সুযোগ পাবেন। বিভাগীয় প্রার্থীদের ক্ষেত্রে বয়সসীমা শিথিলযোগ্য। ,আগ্রহী প্রার্থীদের পাউবোর ক্যারিয়ারসংক্রান্ত ওয়েবসাইটে ফরম পূরণের মাধ্যমে আবেদন করতে হবে। নিয়োগসংক্রান্ত বিস্তারিত তথ্য এই লিংক থেকে জানা যাবে। প্রয়োজনে অফিস চলাকালীন হটলাইন নম্বরে (০২-২২২২৩০৩০৩) যোগাযোগ করা যেতে পারে। ,
প্রার্থীদের অনলাইনের মাধ্যমে পরীক্ষার ফি বাবদ ৬০০ টাকা জমা দিতে হবে। আবেদনপত্র দাখিল এবং পরীক্ষার ফি প্রদানের বিস্তারিত নিয়মাবলি এই ওয়েবসাইটে জানা যাবে। ,বাংলাদেশ সময়: ০৭৫০ ঘণ্টা, জানুয়ারি ২৯, ২০২৩,
",bn,2023-01-29 07:51:00+06:00
Banglanews24,ঝালকাঠিতে কাভার্ডভ্যান চাপায় নিহত ২,national,https://www.banglanews24.com/national/news/bd/1042762.details,"ঝালকাঠির রাজাপুরে পণ্যবাহী কাভার্ড ভ্যানের চাপায় দুই মোটরসাইকেল আরোহীর মৃত্যু হয়েছে।  ,শুক্রবার (২৭ জানুয়ারি) রাত সাড়ে ১০টায় বরিশাল-খুলনা মহাসড়কের নৈকাঠি এলাকার পালবাড়ি নামক স্থানে এ দুর্ঘটনা ঘটে। ,পরে রাত ১১টায় ঘটনাস্থল থেকে নিহতদের মরদেহ উদ্ধার করে রাজাপুর থানায় নিয়ে যায় ফায়ার সার্ভিস ও সিভিল ডিফেন্সের রেসকিউ টিমের সদস্যরা। ,নিহতরা হলেন- উপজেলার পূর্ব রাজাপুর গ্রামের আলী হায়দার হোসেন মহারাজ এবং আংগারিয়া গ্রামের আনোয়ার তালুকদার শাহিন। তিনি অবসরপ্রাপ্ত সেনা সদস্য। দুজনেরই বয়স ৫০ থেকে ৫৫ বছরের মধ্যে। ,এসব তথ্য নিশ্চিত করেন রাজাপুর থানার ভারপ্রাপ্ত কর্মকর্তা (ওসি) পুলক চন্দ্র রায়। ঘটনার পরপরই ঘাতক কাভার্ড ভ্যানটি আটক করা হয়েছে বলেও জানান ওসি। ,পুলিশ জানিয়েছে, শনিবার (২৮ জানুয়ারি) ঝালকাঠি সদর হাসপাতাল মর্গে ময়নাতদন্ত শেষে পরিবারের কাছে মরদেহ দুটি হস্তান্তর করা হয়েছে। ,বাংলাদেশ সময়: ০৮৩৩ ঘণ্টা, জানুয়ারি ২৯, ২০২৩,
",bn,2023-01-29 09:01:00+06:00
Banglanews24,জাপানি দুই শিশুর জিম্মার বিষয়ে রায় আজ,law-court,https://www.banglanews24.com/law-court/news/bd/1042789.details,"জাপানি বংশোদ্ভূত দুই শিশু বাবা না মায়ের জিম্মায় থাকবে সেই বিষয়ে পারিবারিক আদালতে আজ রোববার (২৯ জানুয়ারি) রায় হওয়ার কথা রয়েছে। ঢাকার দ্বিতীয় অতিরিক্ত সহকারী জজ ও পারিবারিক আদালতের বিচারক দুরদানা রহমানের আদালতে মামলাটি রায়ের জন্য আজকের দিন ধার্য করেছেন। ,গত ২২ জানুয়ারি এই মামলায় উভয়পক্ষের যুক্তিতর্ক উপস্থাপন শেষ হয়। ওইদিন মায়ের পক্ষে যুক্তিতর্ক শিশির মনির ও বাবার পক্ষে যুক্তিতর্ক তুলে ধরেন নাসিমা আক্তার। এরপর আদালত রায়ের জন্য ২৯ জানুয়ারি দিন ধার্য করেন। ,একই আদালত গত ১৫ জানুয়ারি ওই দুই জাপানি শিশু ও তাদের মায়ের বক্তব্য শোনেন। ,দুই সন্তানের মা জাপানি চিকিৎসক নাকানো এরিকোর সঙ্গে বাংলাদেশি প্রকৌশলী ইমরান শরীফের বিয়ে হয় ২০০৮ সালে। দাম্পত্য কলহের জেরে ২০২০ সালের শুরুতে বিচ্ছেদের আবেদন করেন এরিকো। এরপর ইমরান স্কুলপড়ুয়া বড় দুই মেয়েকে নিয়ে বাংলাদেশে চলে আসেন। ছোট মেয়ে জাপানে এরিকোর সঙ্গে থেকে যান। ,মেয়েদের জিম্মা পেতে করোনাভাইরাস মহামারির মধ্যে গত বছর জুলাই মাসে বাংলাদেশে আসেন এই জাপানি নারী। তিনি হাইকোর্টে রিট আবেদন করলে তাদের সমঝোতায় আসতে বলেন বিচারক। কিন্তু ওই দম্পতি সমঝোতায় না আসায় কয়েক মাস ধরে শুনানির পর হাইকোর্ট দুই সন্তানকে বাবার হেফাজতে রাখার সিদ্ধান্ত দেন। পাশাপাশি মা যাতে সন্তানদের সাথে দেখা করতে পারেন, তা নিশ্চিত করতে বাবাকে খরচ দিতে বলা হয়। ,হাইকোর্টের ওই রায়ের বিরুদ্ধে আপিল বিভাগে আবেদন করেন শিশুদের মা নাকানো এরিকো। পরে আপিল বিভাগ এক আদেশে শিশু দুটিকে মায়ের জিম্মায় রাখার নির্দেশ দেন। তবে সেই রায় বাবা না মানায় বিচারকরা উষ্মা প্রকাশ করেন। পরে আদালত শিশু দুটিকে বাবার হেফাজত থেকে এনে তাদের সঙ্গে কথা বলেন এবং পরে মায়ের হেফাজতে দেওয়ার আদেশ দেন। ,এরপর গত বছর ১৩ ফেব্রুয়ারি দুই মেয়ে কার জিম্মায় থাকবে, তার নিষ্পত্তি হবে পারিবারিক আদালতে হবে এবং তার আগ পর্যন্ত দুই শিশু তাদের মায়ের কাছেই থাকবে বলে সিদ্ধান্ত দেন আপিল বিভাগ। এরপর আপিল বিভাগ থেকে মামলাটি পারিবারিক আদালতে আসে। ,এদিকে সন্তানসহ পালানোর চেষ্টার অভিযোগে জাপানি মা এরিকো নাকানোর বিরুদ্ধে সন্তানদের বাবা ইমরান শরিফ গত ২৯ ডিসেম্বর ঢাকার সিএমএম আদালতে একটি মামলা করেন। যা ঢাকার মেট্রোপলিটন ম্যাজিস্ট্রেট আরাফাতুল রাকিব পুলিশ ব্যুরো অফ ইনভেস্টিগেশনকে (পিবিআই) তদন্ত করে প্রতিবেদন দাখিলের নির্দেশ দেন। ,বাংলাদেশ সময়: ০৯৫৬ ঘণ্টা, জানুয়ারি ২৯, ২০২৩,
কেআই/এমএইচএস",bn,2023-01-29 09:58:00+06:00
Banglanews24,"সিঙ্গাপুর প্রবাসী হত্যার ঘাতক পলাতক, বেয়াই গ্রেফতার",national,https://www.banglanews24.com/national/news/bd/1042792.details,"নারায়ণগঞ্জের বাসিন্দা সিঙ্গাপুর প্রবাসী নুরুল আমিনকে হত্যা করে চাচাতো ভাই পালিয়ে যেতে সক্ষম হলেও গ্রেফতার হয়েছেন তানিম মিয়া (২০) নামে নিহতের বেয়াই (ঘাতক চাচাতো ভাইয়ের শ্যালক)। ,শুক্রবার (২৭ জানুয়ারি) রাত ৮টার দিকে শাহজালাল আন্তর্জাতিক বিমানবন্দর থেকে তানিম মিয়াকে গ্রেফতার করা হয়। ,গ্রেফতার তানিম মিয়া বরিশালের মুলাদী উপজেলার বাটামারা ইউনিয়নের বোয়ালিয়া গ্রামের খোরশেদ মীরের ছেলে। এরই মধ্যে তিনি বরিশালের একটি আদালতে স্বীকারোক্তিমূলক জবানবন্দি দিয়েছেন।  ,নৌ পুলিশ সূত্রে জানা গেছে, গত ১১ অক্টোবর সন্ধ্যায় মুলাদী উপজেলার নাজিরপুর ইউনিয়নের আড়িয়াল খাঁ নদীর সাহেবের চর এলাকা থেকে হাত-পায়ে ইট বাঁধা অর্ধগলিত অজ্ঞাত ব্যক্তির মরদেহ উদ্ধার করে নৌ পুলিশ। মরদেহ উদ্ধারের পরদিন (১২ অক্টোবর) নৌ-পুলিশ বাদী হয়ে মুলাদী থানায় একটি মামলা দায়ের করে। তবে বিভিন্ন থানায় সংবাদ পাঠিয়ে মরদেহের পরিচয় শনাক্ত না হওয়ায় বেওয়ারিশ হিসেবে বরিশালেই দাফন করা হয়। ,পরবর্তীতে ১৪ অক্টোবর নারায়ণগঞ্জের ফতুল্লা থানায় সোনিয়া আক্তার নামে এক নারীর করা একটি সাধারণ ডায়েরির (জিডি) সূত্র ধরে অজ্ঞাত ওই ব্যক্তির পরিচয় শনাক্ত হয়। জানা যায়, নিহত থানায় জিডি করা নারী সোনিয়া আক্তারের ভাই ও নারায়ণগঞ্জ সদর উপজেলার চরবক্তাবলী উপজেলার লক্ষ্মীনগর গ্রামের পিয়ার আলী ফকিরের ছেলে নুরুল আমিন। ,মুলাদী উপজেলার নাজিরপুর নৌ-পুলিশের ইনচার্জ (পরিদর্শক) প্রদীপ কুমার জানান, ঘটনার তদন্তে নেমে নিহত নুরুল আমিনের চাচাতো ভাই কামরুল ইসলামের শ্বশুর খোরশেদ আলম মীরকে আটক করার পর হত্যার বিষয়টি নিশ্চিত হওয়া যায়। তবে এরই মধ্যে ঘটনার সঙ্গে সম্পৃক্ত দুই ঘাতকের মধ্যে একজন কামরুল ইসলাম সিঙ্গাপুরে পালিয়ে যায় এবং অপর জন তার শ্যালক তানিম মিয়া পালিয়ে ছিলো বলে জানতে পারে পুলিশ। ,পরবর্তীতে তানিম মিয়া আত্মগোপনে থেকে সৌদি আরবে যাওয়ার প্রক্রিয়া সম্পন্ন করে পালানোর চেষ্টা করে। বিষয়টি জানতে পারে পুলিশ তাদের নজরদারী বাড়িয়ে দেয়।  ,প্রদীপ কুমার বলেন, পালিয়ে দেশ ছাড়ার সময় ঢাকার হযরত শাহজালাল আন্তর্জাতিক বিমানবন্দর থেকে শুক্রবার (২৭ জানুয়ারি) রাত ৮টার দিকে তানিম মিয়াকে গ্রেফতার করা হয়। গ্রেফতারের পর তাকে শনিবার (২৮ জানুয়ারি) সন্ধ্যায় বরিশালের জুডিসিয়াল ম্যাজিস্ট্রেট আদালতে তোলা হয়। তখন সে নুরুল আমিনকে হত্যার কথা স্বীকার করে আদালতে জবানবন্দি দিয়েছে। যাতে গ্রেফতার তানিম ও তার ভগ্নিপতি বর্তমানে সিঙ্গাপুরে পলাতক কামরুল ইসলাম এ হত্যাকাণ্ড ঘটিয়েছে বলে উঠে এসেছে। ,এদিকে হত্যায় ব্যবহৃত ট্রলার জব্দ করা হয়েছে জানিয়ে পরিদর্শক প্রদীপ কুমার আরও জানান, হত্যার শিকার নুরুল আমিন ও কামরুল ইসলাম চাচাতো ভাই। দুজনেই সিঙ্গাপুরে থাকতো। সেখান থেকে নিহত নুরুল আমিন দেশে ফিরে আসেন। কামরুল গ্রুপ ভিসায় সিঙ্গাপুরে লোক নেয়ার প্রলোভন দিয়ে নুরুল আমিনের কাছ থেকে ২৫ লাখ টাকা নেয়। কিন্তু কাউকে সিঙ্গাপুরে নিচ্ছিলো না, আবার টাকাও ফেরত দিচ্ছিলো না। ,পরিদর্শক প্রদীপ জানান, লোকজনের ভয়ে গত ৭ অক্টোবর গোপনে বাংলাদেশে আসেন কামরুল। দেশে ফিরে এসে বরিশালের মুলাদী উপজেলার সফিপুর ইউনিয়নের বোয়ালিয়া গ্রামে তার শ্বশুর বাড়িতে আত্মগোপন করেন। পাওনা টাকা দেওয়ার কথা বলে নুরুল আমিনকে মুলাদীতে ডেকে নিয়ে আসেন। ১০ অক্টোবর সেখান থেকে নুরুল আমিন তার চাচাতো ভাই কামরুল ও কামরুলের শ্যালক তানিমের সঙ্গে ট্রলারযোগে আড়িয়াল খাঁ নদীতে ঘুরতে বের হন। ,তানিম মিয়ার জবানবন্দির বরাতে প্রদীপ কুমার জানান, ঘটনার সময় ট্রলারে বসে নুরুল আমিন মোবাইল ফোনে কথা বলছিলেন। এ সময় পেছন থেকে নাইলনের রশি তার গলায় পেঁচিয়ে শ্বাসরোধ করে তাকে হত্যা করেন কামরুল। পরে হাত ও পায়ে ইট বেঁধে নুরুল আমিনের মরদেহ আড়িয়াল খাঁ নদীতে ফেলে দেন দুজনে। তাকে হত্যার পর ১৩ অক্টোবর কামরুল সিঙ্গাপুর ফিরে যান। ,উল্লেখ্য, কামরুল ইসলাম নিহত নুরুল আমিনের চাচা হানিফ ফকিরের ছেলে। ,বাংলাদেশ সময়: ০৯৪৫ ঘণ্টা, জানুয়া‌রি ২৯, ২০২৩,
",bn,2023-01-29 10:09:00+06:00
Banglanews24,হেলমেট ছুড়ে মারায় শান্তকে সতর্ক করলো বিসিবি,cricket,https://www.banglanews24.com/cricket/news/bd/1042765.details,"ব্যাট হাতে রান পাচ্ছেন নিয়মিতই। চট্টগ্রাম চ্যালেঞ্জার্সের বিপক্ষেও পেরিয়েছিলেন হাফ সেঞ্চুরি। ,সিলেট স্ট্রাইকার্সের ব্যাটার সাজঘরে ফেরার সময় বাউন্ডারি লাইনের বাইরে গিয়ে ছুড়ে মারেন হেলমেট ও ব্যাট। ক্ষোভ ছিল তার নিজের ওপরই। এই ঘটনা অবশ্য বিসিবির নজর এড়ায়নি। সতর্ক করার সঙ্গে একটি ডেমোরিট পয়েন্টও দেওয়া হয়েছে শান্তকে। ,রোববার এক আনুষ্ঠানিক সংবাদ বিজ্ঞপ্তিতে বিসিবি জানিয়েছে, শনিবার সিলেট আন্তর্জাতিক ক্রিকেট স্টেডিয়ামে চট্টগ্রামের বিপক্ষে স্বাগতিকদের ম্যাচে লেভেল ১ ভঙ্গ করেছেন শান্ত। কোড অব কন্ডাক্টের ২.২ ধারা অনুযায়ী ক্রিকেট সামগ্রীর ওপর বিরক্তি দেখানোয় ডেমোরিট পয়েন্ট দেওয়া হয়েছে তাকে।  ,মোট চার পয়েন্ট হলে ম্যাচের নিষেধাজ্ঞা নেমে আসে ক্রিকেটারদের ওপর। ম্যাচ রেফারির কাছে দোষ স্বীকার করায় কোনো শুনানির প্রয়োজন হয়নি শান্তর। ,চট্টগ্রামের বিপক্ষে ৬ চার ও ২ ছক্কায় ৪৪ বলে ৬০ রান করেছেন তিনি। এবারের বিপিএলে ৯ ম্যাচ খেলে ৫০ গড় ও ১১৭.০৫ স্ট্রাইক রেটে ৩৫০ রান করেছেন শান্ত। ,বাংলাদেশ সময়: ০৯২১ ঘণ্টা, জানুয়ারি ২৯, ২০২৩,
",bn,2023-01-29 09:24:00+06:00
Banglanews24,রোববার রাজধানীর যেসব মার্কেট-দোকানপাট বন্ধ,lifestyle,https://www.banglanews24.com/lifestyle/news/bd/1042744.details,"বিভিন্ন কাজে আমরা প্রতিদিন নানা দিকে যাই। ঢাকায় একেক দিন একেক এলাকার মার্কেট-দোকানপাট বন্ধ থাকে। ,বিসিএস কম্পিউটার সিটি (আইডিবি), পল্লবী সুপার মার্কেট, মিরপুর বেনারসি পল্লী, ইব্রাহীমপুর বাজার, রজনীগন্ধা মার্কেট, ইউএই মৈত্রী কমপ্লেক্স, বনানী সুপার মার্কেট, ডিসিসি মার্কেট গুলশান-১ এবং ২, গুলশান পিংক সিটি, মোল্লা টাওয়ার, আল-আমিন সুপার মার্কেট, রামপুরা সুপার মার্কেট, মালিবাগ সুপার মার্কেট, তালতলা সিটি করপোরেশন মার্কেট, কমলাপুর স্টেডিয়াম মার্কেট, গোরান বাজার, আবেদিন টাওয়ার, ঢাকা শপিং সেন্টার, আয়েশা মোশারফ শপিং কমপ্লেক্স, মিতালী অ্যান্ড ফ্রেন্ড সুপার মার্কেট। ,আগারগাঁও, তালতলা, শেরে বাংলা নগর, শেওড়াপাড়া, কাজীপাড়া, পল্লবী, মিরপুর-১০, মিরপুর-১১, মিরপুর-১২, মিরপুর-১৩, মিরপুর-১৪, ইব্রাহীমপুর, কচুক্ষেত, কাফরুল, মহাখালী, নিউ ডিওএইচএস, ওল্ড ডিওএইচএস, কাকলী, তেজগাঁও ওল্ড এয়ারপোর্ট এরিয়া, তেজগাঁও ইন্ডাস্ট্রিয়াল এরিয়া, ক্যান্টনমেন্ট, গুলশান-১, ২, বনানী, মহাখালী কমার্শিয়াল এরিয়া, নাখালপাড়া, মহাখালী ইন্টারসিটি বাস টার্মিনাল এরিয়া, রামপুরা, বনশ্রী, খিলগাঁও, গোড়ান, মালিবাগের একাংশ, বাসাবো, ধলপুর, সায়েদাবাদ, মাদারটেক, মুগদা, কমলাপুরের একাংশ, যাত্রাবাড়ীর একাংশ, শনির আখড়া, দনিয়া, রায়েরবাগ, সানারপাড়। ,বাংলাদেশ সময়: ০৭০৫ ঘণ্টা, জানুয়ারি ২৯, ২০২৩,
",bn,2023-01-29 07:06:00+06:00
Banglanews24,‘বিদেশি সিনেমা মুক্তিতে আপত্তি নেই শিল্পী সমিতির’,entertainment,https://www.banglanews24.com/entertainment/news/bd/1042741.details," বলিউডের কিং খান শাহরুখ খান অভিনীত সিনেমা ‘পাঠান’ ঝড় বইছে বিশ্ব জুড়ে। এই সিনেমাটি বাংলাদেশে সাফটা চুক্তির আওতায় মুক্তি দিতে আবেদন করেছে বাংলাদেশের এক প্রযোজনা প্রতিষ্ঠান। ,তবে বাংলাদেশে সিনেমাটি মুক্তি নিয়ে পরিচালক, প্রযোজক, শিল্পী ও সাধারণ মানুষদের মাঝে উন্মাদনা ও শঙ্কার শেষ নেই। কেউ বলছেন ‘পাঠান’ মুক্তির পক্ষে আবার কেউ কেউ বিপক্ষে অবস্থান নিয়ে নানান যুক্তি হাতড়াচ্ছেন। ,এমন অবস্থায় জানা গেলো ‘পাঠান’ সিনেমাটি বাংলাদেশে মুক্তিতে বাংলাদেশ চলচ্চিত্র শিল্পী সমিতির কোনো আপত্তি নেই। ‘পাঠান’ নয় বিদেশি ভাষার যেকোনো সিনেমা বাংলাদেশে মুক্তিতে শিল্পী সমিতির কোনো আপত্তি নেই। এমনটিই জানালেন চিত্রনায়ক রিয়াজ আহমেদ। ,শনিবার (২৮ জানুয়ারি) এফডিসিতে বাংলাদেশ চলচ্চিত্র শিল্পী সমিতির অফিসে আনুষ্ঠানিক এক সভায় এমন সিদ্ধান্ত গৃহীত হয়েছে বলে জানান এই জনপ্রিয় চিত্রনায়ক। ,এ সম্পর্কে রিয়াজ বলেন, বিদেশি ভাষার সিনেমা আসলে যদি আমাদের সিনেমা হল বাঁচে তবে সিনেমা আসুক। সেটা শুধু ‘পাঠান’ এর ক্ষেত্রেই যে বলছি তা নয়, অন্যান্য আরও সিনেমা আসুক। একটা সিনেমার দর্শক যদি মাত্র দুইজন থাকে পার্শ্ববর্তী দেশের সিনেমা এলে আমাদের জন্য যদি ভালো হয় তবে আমাদের কোনো আপত্তি নেই। পাকিস্তানে এক সময় এই চর্চা করে তাদের সিনেমার সুদিন এসেছে। এভাবে যদি আমাদের সিনেমার সুদিন আসে তাহলে কেনো আমাদের আপত্তি থাকবে। ,রিয়াজ আরও বলেন, একটা ‘পাঠান’ সিনেমা দিয়ে তো আর সিনেমার সুদিন ফিরে আসবে না। আমি চাই বছরে অন্তত ১০টা বাইরের সিনেমা আসুক। হলের সংখ্যা বাড়লে হল মালিক বাঁচলে আমরা আরও সিনেমা বানাব। তবে বিদেশি সিনেমা যেন শর্ত সাপেক্ষে বাংলাদেশে মুক্তি দেওয়া হয় এই বিষয়েও মিটিংয়ে সিদ্ধান্ত নেওয়া হয়েছে। ,শিল্পী সমিতির সভায় উপস্থিত ছিলেন সমিতির উপদেষ্টা কিংবদন্তী চিত্রনায়ক আলমগীর, সভাপতি ইলিয়াস কাঞ্চন, সাধারণ সম্পাদক নিপুণ আক্তার, সাইমন সাদিক, রিয়াজ আহমেদসহ কমিটির অন্যান্য সদস্যরা। ,বাংলাদেশ সময়: ০১০৮ ঘণ্টা, জানুয়ারি ২৯, ২০২৩,
এনএটি/জেএইচ",bn,2023-01-29 01:08:00+06:00
Banglanews24,ফরিদপুরে প্রবাসীর স্ত্রীর ওপর হামলা,national,https://www.banglanews24.com/national/news/bd/1042795.details," জমি-জমা সংক্রান্ত বিরোধের জের ধরে ফরিদপুরে এক প্রবাসীর স্ত্রীর ওপর হামলার ঘটনা ঘটেছে।  ,শনিবার (২৮ জানুয়ারি) বিকেল ৪টার দিকে সদর উপজেলার ধুলদী রেলগেট এলাকায় এ ঘটনা ঘটে। ,ভুক্তভোগী নারীর নাম নাজমা বেগম। তিনি ওই এলাকার মরিশাসে থাকা রবিউল ইসলাম আদুর স্ত্রী।  ,আহত নাজমা বেগম বলেন, শনিবার বিকেল চারটার দিকে আমার রান্নাঘরের বেড়ার কাজ করছিলাম। এ সময়‌ এলাকার প্রভাবশালী আকাশ শেখ তার মেয়ের জামাই ইলিয়াস ও তার ছেলে আকাশ শেখ তিনজনে মিলে আমার কাজ বাধা দেয়। জমির কাজ বাধা দেওয়া ছাড়াও তারা তিনজন আমার ও আমার মেয়ের ওপর হামলা করে। এ সময় তারা লাঠিসোঁটা দিয়ে আমাদের আঘাত করে। ‌,তিনি আরও বলেন, পরে স্থানীয়রা এসে উদ্ধার করে ফরিদপুর জেনারেল হাসপাতালে নিয়ে আসে। সেখানে সে চিকিৎসাধীন রয়েছেন বলে জানান।  ,এ ব্যাপারে ফরিদপুরের অতিরিক্ত পুলিশ সুপার (সদর সার্কেল) সুমন রঞ্জন সরকার বাংলানিউজকে বলেন, খবর পেয়ে ঘটনাস্থলে পুলিশ পাঠানো হয়েছে। এ ব্যাপারে আইনগত ব্যবস্থা প্রক্রিয়াধীন রয়েছে। ,বাংলাদেশ সময়: ১০১০ ঘণ্টা, জানুয়ারি ২৯, ২০২৩,
",bn,2023-01-29 10:10:00+06:00
Banglanews24,মাগুরায় অস্ত্রসহ দুই ডাকাত গ্রেফতার,national,https://www.banglanews24.com/national/news/bd/1042771.details,"মাগুরায় ডাকাতি করা একটি প্রাইভেটকার ও বিপুল পরিমান দেশীয় অস্ত্রসহ আন্তঃজেলা ডাকাত দলের দুই সদস্যকে গ্রেফতার করেছে পুলিশ।  ,শনিবার (২৮ জানুয়ারি) সন্ধ্যায় ঢাকা-খুলনা মহাসড়কের মাগুরা সদরের জাগলা এলাকা থেকে গ্রেফতার করে পুলিশ । ,গ্রেফতাররা হলো- লক্ষ্মীপুর জেলার মাছুম রানা ( ৩৩) ও ব্রক্ষ্মণবাড়িয়া জেলার সাদেক আলী (৩৪)। এ সময় ডাকাত দলের সর্দার গাজীপুর জেলার আসলাম ওরফে দুলুসহ ডাকাত দলে ৩ সদস্য পালিয়ে যায়। ,মাগুরা সদর থানার ভারপ্রাপ্ত কর্মকর্তা (ওসি) মোস্তাফিজুর রহমান জাননা, গ্রেফতার দুই জনসহ ৫-৬ জনের একটি ডাকাত দল শনিবার সন্ধ্যায় মাগুরা শহরতলীর আবালপুর এলাকায় একটি দোকানের তালা ভেঙ্গে ডাকাতি করার চেষ্টা করছিল। এ সময় এলাকাবাসী বিষয়টি টের পেয়ে পুলিশে খবর দেয়। পুলিশ দ্রুত ঘটনাস্থলে গিয়ে ডাকাত দলকে ধাওয়া করে। ,তিনিিআরও বলেন, ডাকাত দলের সর্দার গাজীপুর জেলার আসলাম ওরফে দুলুসহ তিন ডাকাত পালিয়ে যায়। তবে ডাকাত দলের দুই সদস্য লক্ষ্মীপুর জেলার মাছুম রানা ও ব্রাক্ষ্মবাড়িয়ার জেলার সাদেক আলীকে পুলিশ গ্রেফতার করতে সক্ষম হয়। এ সময় একটি প্রাইভেট কার ও বিপুল পরিমান দেশীয় অস্ত্র জব্দ কর হয়। গ্রেফতার সাদেক ও সাছুমের নামে বিভিন্ন থানায় ৫ থেকে ৭টি ডাকাতিসহ বিভিন্ন মামলা রয়েছে। ,এ ব্যাপারে গ্রেফতার দুই জনসহ ডাকাত দলের অন্য সদস্যদের বিরুদ্ধে মাগুরা সদর থানায় মামলা দায়ের প্রক্রিয়াধীন। ,বাংলাদেশ সময়: ০৯৩৪ ঘণ্টা, জানুয়ারি ২৯, ২০২৩,
",bn,2023-01-29 09:36:00+06:00
Banglanews24,ছোটপর্দায় আজকের খেলা,sports,https://www.banglanews24.com/sports/news/bd/1042798.details,"
দ্বিতীয় টি-টোয়েন্টি, সন্ধ্যা ৭:৩০,
স্টার স্পোর্টস ১,
দ্বিতীয় ওয়ানডে, দুপুর ২টা,
স্টার স্পোর্টস সিলেক্ট ১,মেলবোর্ন রেনেগেডস-ব্রিজবেন হিট, দুপুর ২:১৫,
সনি টেন ১, টেন ক্রিকেট,এমআই এমিরেটস-ডেজার্ট ভাইপার্স, রাত ৮টা,
টি স্পোর্টস টিভি,লিভারপুল-ব্রাইটন অ্যান্ড হোভ অ্যালবিয়ন, সন্ধ্যা ৭:৩০,
সনি টেন ২,রিয়াল মাদ্রিদ-রিয়াল সোসিয়েদাদ, রাত ২টা,
স্পোর্টস ১৮,পিএসজি-রাঁস, রাত ১:৪৫,
বিন স্পোর্টস ২,বরুশিয়া ডর্টমুন্ড-বায়ার লেভারকুজেন, রাত ১০:৩০,
সনি টেন ২,অস্ট্রেলিয়ান ওপেন, সকাল ১০টা ও দুপুর ২:৩০,
সনি টেন ২, সনি টেন ৫,বাংলাদেশ সময়: ১০১৩ ঘণ্টা, জানুয়ারি ২৯, ২০২৩,
",bn,2023-01-29 10:13:00+06:00
Banglanews24,রূপায়ন গ্রুপে চাকরির সুযোগ,career,https://www.banglanews24.com/career/news/bd/1042747.details,"শীর্ষস্থানীয় শিল্পপ্রতিষ্ঠান রূপায়ন গ্রুপে ‘ম্যানেজার’ পদে জনবল নিয়োগ দেওয়া হবে। আগ্রহীরা আবেদন করতে পারবেন আগামী ১৬ ফেব্রুয়ারি পর্যন্ত। ,
,টেন্ডার, কস্টিং অ্যান্ড ডকুমেন্টেশন (আরসিএল),ম্যানেজার,
,০১ জন,
,বিএসসি (সিভিল ইঞ্জিনিয়ারিং),
,১০ বছর,
,আলোচনা সাপেক্ষে,ফুল টাইম,
,পুরুষ,
,৩৫-৪৫ বছর,
,যে কোনো স্থান,আগ্রহীরা, -এর মাধ্যমে আবেদন করতে পারবেন। ,১৬ ফেব্রুয়ারি ২০২৩ আবেদনের শেষ সময়। ,বাংলাদেশ সময়: ০৭১৮ ঘণ্টা, জানুয়ারি ২৯, ২০২৩,
",bn,2023-01-29 07:20:00+06:00
Banglanews24,ময়মনসিংহে মহিলা লীগ নেত্রীর বিরুদ্ধে বাসা জবরদখলের অভিযোগ  ,national,https://www.banglanews24.com/national/news/bd/1042801.details," ময়মনসিংহের ঈশ্বরগঞ্জে জেলা মহিলা লীগের সদস্য মমতাজ জাহান মিতু নামে এক নেত্রীর বিরুদ্ধে এক ব্যক্তির বাসা ভাড়া নিয়ে জবরদখলের অভিযোগ উঠেছে। ,শনিবার (২৮ জানুয়ারি) দুপুরে পৌর শহরের ধামদী গ্রামের নিজ বাড়িতে সংবাদ সম্মেলন করে এ অভিযোগ করেন স্বাস্থ্য বিভাগের অবসরপ্রাপ্ত কর্মচারী ইসহাক মিয়ার পুত্রবধূ শাজমুন্নাহার সাজু। ,সংবাদ সম্মেলনে তিনি বলেন, ২০১৮ সালে পৌর শহরের ধামদী গ্রামে ইসহাক মিয়ার একটি বাসা ভাড়ায় উঠেন ময়মনসিংহ জেলা আওয়ামী মহিলা লীগের সদস্য মমতাজ জাহান মিতু। ,সেই থেকে প্রতি মাসে বাসা ভাড়া পরিশোধ করলেও ২০২১ সাল থেকে ভাড়া দেওয়া বন্ধ করে দেন এই মহিলালীগ নেত্রী। এরপর মিতু ভুয়া কাগজপত্র তৈরি করে নিজেকে ওই বাসার মালিক বলে দাবি করেন। ,এ ঘটনায় বাসার মালিক ইসহাক মিয়া ভাড়াটিয়া মিতুকে তিন দফা লিগ্যাল নোটিশ করেন। কিন্তু এই নোটিশ কর্ণপাত না করে মিতু জোরপূর্বক ওই বাসা দখলে রেখে বসবাস করে আসছেন। ,শাজমুন্নাহার সাজু আরও বলেন, বর্তমানে আমার শ্বশুর অসুস্থ হয়ে শয্যাশায়ী। এ অবস্থায় আমার স্বামী রুবেল মিয়া বাসার মালিকানা নিয়ে কথা বলায় তাকে মিথ্যা ও সাজানো ধর্ষণ মামলায় জেলে আটকে রেখেছে মিতু ও তার লোকজন। ,প্রকৃত পক্ষে এই বাসার জায়গাটি ক্রয়সূত্রে মালিক আমার শ্বশুর ইসহাক মিয়া। তার নামে দলিল, খাজনা খারিজ ও বিদ্যুৎ মিটার রয়েছে। কিন্তু ক্ষমতার প্রভাব খাটিয়ে এই নেত্রী আমাদের বাসাটি জোরর্পূবক জবরদখল করতে চাইছে। বর্তমানে এই মহিলা লীগ নেত্রীর ভয়ে কেউ কোনো কথা বলতে পারছে না।    ,সংবাদ সম্মেলনে আরও উপস্থিত ছিলেন- স্থানীয় পৌরসভার কাউন্সিলর মেহেদী হাসান রুবেল, ভুক্তভোগী পরিবারের সদস্য আব্দুল জব্বার, ফারুক আহমেদ, আব্দুর রহিম, মাহাবুব হাসান তুহিন প্রমুখ। ,তবে এ অভিযোগ অস্বীকার করেছেন মহিলা লীগ নেত্রী মমতাজ জাহান মিতু। স্থানীয় সাংবাদিকদের কাছে তিনি বলেন, এই বাসাটি সরকারি সম্পত্তি। কিন্তু ইসহাক মিয়া মিথ্যা তথ্য দিয়ে এই বাসাটি আমার কাছে বিক্রি করেছে। এর বায়না দলিলও আছে। ,বাংলাদেশ সময়: ১০১৩ ঘণ্টা, জানুয়ারি ২৯, ২০২৩,
আরএ",bn,2023-01-29 10:15:00+06:00
Banglanews24,এইচএসসি পরীক্ষার ফল ৮ ফেব্রুয়ারি,education,https://www.banglanews24.com/education/news/bd/1042807.details,"আগামী ৮ ফেব্রুয়ারি এইচএসসি ও সমমানের পরীক্ষার ফলাফল প্রকাশিত হবে। ,রোববার (২৯ জানুয়ারি) সকালে আন্তঃশিক্ষা বোর্ড সমন্বয় সাব কমিটির সভাপতি ও ঢাকা শিক্ষা বোর্ডের চেয়ারম্যান অধ্যাপক তপন কুমার সরকার এ তথ্য জানিয়েছেন। ,তিনি জানান, আগামী ৭ থেকে ৯ ফেব্রুয়ারির মধ্যে ফল প্রকাশের জন্য শিক্ষা মন্ত্রণালয়ে প্রস্তাব পাঠিয়েছিল আন্তঃশিক্ষা বোর্ড। প্রধানমন্ত্রী ৮ ফেব্রুয়ারি সময় দেওয়ায় ওই দিন ফল প্রকাশ করা হবে। ,রেওয়াজ অনুযায়ী, শিক্ষামন্ত্রী বোর্ড চেয়ারম্যানদের নিয়ে প্রধানমন্ত্রীর কাছে ফলাফলের সার-সংক্ষেপ তুলে ধরবেন। এরপর শিক্ষামন্ত্রী সংবাদ সম্মেলনে বিস্তারিত তথ্য প্রকাশের পর শিক্ষার্থীরা তা জানতে পারবে। ,বাংলাদেশ সময়: ১০৪২ ঘণ্টা, জানুয়ারি ২৯, ২০২৩,
এমআইএইচ/এমএইচএস",bn,2023-01-29 10:43:00+06:00
Banglanews24,পেরুতে বাস খাদে পড়ে নিহত ২৪,international,https://www.banglanews24.com/international/news/bd/1042768.details,"পেরুর পাহাড়ি রাস্তা থেকে একটি যাত্রীবাহী বাস খাদে পড়ে অন্তত ২৪ জন নিহত এবং অনেকেই আহত হয়েছেন।  ,স্থানীয় সময় শনিবার (২৮ জানুয়ারি) এ দুর্ঘটনা ঘটে বলে নিশ্চিত করেছে দেশটির পুলিশ। ,রয়টার্সের প্রতিবেদন অনুযায়ী, লাতিন আমেরিকান দেশটির পরিবহন সংশ্লিষ্ট সংস্থাও (সুত্রান) এক বিবৃতিতে দুর্ঘটনার বিষয়টি নিশ্চিত করে। তবে হতাহতের সংখ্যা নিশ্চিত করেনি তারা। ,সুত্রান জানিয়েছে, পেরুর উত্তরে এল আল্তো জেলায় কিউ’ওরিয়াঙ্কা ট্যুরস আগুইলা দোরাদা কোম্পানির একটি বাস দুর্ঘটনার কবলে পড়ে। এতেই হতাহতের ঘটনাটি ঘটে। জানা গেছে, বাসটিতে ৬০ জন যাত্রী ছিলেন। ,রাজধানী লিমা থেকে প্রায় ১ হাজার কিলোমিটার উত্তরে রিসোর্টের জন্য জনপ্রিয় এল আল্তো এবং মানকোরা এলাকার হাসপাতালে আহতদের ভর্তি করা হয়েছে।  ,পুলিশ জানিয়েছে, বাস যাত্রীদের মধ্যে হাইতির কিছু নাগরিকও ছিলেন। ,বাংলাদেশ সময়: ০৯২৫ ঘণ্টা, জানুয়া‌রি ২৯, ২০২৩,
",bn,2023-01-29 09:35:00+06:00
Banglanews24,সূচকের ওঠানামায় চলছে পুঁজিবাজারের লেনদেন,economics-business,https://www.banglanews24.com/economics-business/news/bd/1042810.details,"সপ্তাহের প্রথম কার্যদিবসে দেশের প্রধান শেয়ারবাজার ঢাকা স্টক এক্সচেঞ্জ (ডিএসই) ও অপর শেয়ারবাজার চট্টগ্রাম স্টক এক্সচেঞ্জে (সিএসই) সূচকের ওঠানামার মধ্য দিয়ে লেনদেন চলছে।  ,রোববার (২৯ জানুয়ারি) ডিএসই ও সিএসই সূত্রে এ তথ্য জানা গেছে। ,এদিন লেনদেন শুরুর আধা ঘণ্টা পর অর্থাৎ সকাল সাড়ে ১০টায় ডিএসইর সাধারণ সূচক ডিএসইএক্স আগের দিনের চেয়ে ১ পয়েন্ট কমে ৬ হাজার ২৯৫ পয়েন্টে অবস্থান করে। ডিএসই শরীয়াহ্ সূচক ১ পয়েন্ট কমে এবং ডিএসই ৩০ সূচক ১ পয়েন্ট বেড়ে যথাক্রমে ১৩৭৩ ও ২২৩১ পয়েন্টে রয়েছে। এই সময়ের মধ্যে লেনদেন হয়েছে ৮৬ কোটি ৮৩ লাখ টাকার শেয়ার ও মিউচ্যুয়াল ফান্ডের ইউনিট। ,এই সময়ে লেনদেন হওয়া কোম্পানিগুলোর মধ্যে দাম বেড়েছে ৪০টির, কমেছে ১০২টির এবং অপরির্বতিত রয়েছে ১০৬টি কোম্পানির শেয়ার। ,রোববার (২৯ জানুয়ারি) সকাল সাড়ে ১০টা পর্যন্ত লেনদেনের শীর্ষে থাকা ১০ কোম্পানি হলো- বসুন্ধরা পেপার, ইস্টার্ন হাউজিং, জেনেক্স, ইউনিক হোটেল, সিনোবাংলা, সী পার্ল, শাইনপুকুর সিরামিক, আমরা নেটওয়ার্কস, এপেক্স ফুট ও জেএমআই হসপিটাল। ,এর আগে, লেনদেন শুরুর প্রথম ৫ মিনিটে ডিএসইএক্স সূচক কমে ৪ পয়েন্ট। সকাল ১০টা ১০ মিনিটে সূচক আগের অবস্থান থেকে ৭ পয়েন্ট বেড়ে যায়। এরপর সূচকের গতি ঊর্ধ্বমুখী দেখা যায়। লেনদেন শুরুর ২০ মিনিট পর সকাল ১০টা ২০ মিনিটে সূচক আগের দিনের চেয়ে ৩ পয়েন্ট বেড়ে ৬ হাজার ২৯৯ পয়েন্টে অবস্থান করে। ,এদিকে চট্টগ্রাম স্টক এক্সচেঞ্জে (সিএসই) লেনদেন শুরুর আধা ঘণ্টা পর সকাল সাড়ে ১০টায় সিএএসপিআই সূচক ৪ পয়েন্ট বেড়ে ১৮ হাজার ৫৭০ পয়েন্টে অবস্থান করে। এরপর সূচকের গতি ঊর্ধ্বমুখী দেখা যায়। ,এদিন সকাল সাড়ে ১০টা পর্যন্ত সিএসইতে লেনদেন হয়েছে ৫৩ লাখ টাকার শেয়ার ও মিউচ্যুয়াল ফান্ডের ইউনিট। এসময়ের ১৪টি কোম্পানির দাম বেড়েছে, কমেছে ১০টির এবং অপরিবর্তিত রয়েছে ৯টি কোম্পানি শেয়ারের দর। ,বাংলাদেশ সময়: ১০৩৫ ঘণ্টা, জানুয়ারি ২৯, ২০২৩,
",bn,2023-01-29 10:44:00+06:00
Banglanews24,পেদ্রির গোলে কষ্টসাধ্য জয় বার্সার,football,https://www.banglanews24.com/football/news/bd/1042804.details,"গতকাল দিনগত রাতে ১-০ গোলে শেষ হওয়া ম্যাচটি জিতে পয়েন্টের ব্যবধান ৬-এ নিয়ে গেল শীর্ষে থাকা বার্সা। গত ১৬ অক্টোবর রিয়াল মাদ্রিদের কাছে ৩-১ গোলে হারের পর থেকে অপরাজিত থাকা দলটির সংগ্রহ এখন ৪৭ পয়েন্ট। তাদের চিরপ্রতিদ্বন্দ্বী রিয়াল মাদ্রিদ ৪১ পয়েন্ট নিয়ে আছে দুইয়ে। অবশ্য লস ব্ল্যাঙ্কোসরা এক ম্যাচ কম খেলেছে।  ,শুরু থেকে বল দখল থেকে শুরু করে আক্রমণে অনেকটা এগিয়ে ছিল বার্সা। কিন্তু আক্রমণগুলো গোছানো না হওয়ায় গোলের দেখাই মিলছিল না। কারণ নিষেধাজ্ঞার কারণে দলে ছিলেন না পোলিশ স্ট্রাইকার রবার্ট লেভানডভস্কি এবং স্প্যানিশ ফরোয়ার্ড ফেরান তোরেস।  ,গোলশূন্য প্রথমার্ধ শেষে অবশ্য আক্রমণের মাত্রা বাড়ায় বার্সা। এরপর ৬১তম মিনিটে আসে কাঙ্ক্ষিত সাফল্যের দেখা। জর্দি আলবার ক্রসে বল পেয়ে ছয় গজ বক্সের ভেতর থেকে লক্ষ্যভেদ করেন বার্সার জার্সিতে শততম ম্যাচ খেলতে নামা পেদ্রি। ,পুরো ম্যাচে মাত্র দুইবার গোলমুখে শট নিতে পারা জিরোনা আছে পয়েন্ট তালিকার দ্বাদশ স্থানে। রেলিগেশন জোন থেকে মাত্র ৪ পয়েন্ট দূরে আছে তারা। ম্যাচে পরাজয়ের পাশাপাশি আরও বড় ধাক্কা খেয়ে দলটি। বার্সা মিডফিল্ডার ফ্রাঙ্কি ডি ইয়ংয়ের বিরুদ্ধে ফাউলের অভিযোগ তুলে প্রতিবাদ করায় দ্বিতীয়ার্ধের শেষদিকে তাকে লাল কার্ড দেখান রেফারি। ,বাংলাদেশ সময়: ১০৩৬ ঘণ্টা, জানুয়ারি ২৯, ২০২৩,
",bn,2023-01-29 10:37:00+06:00

newspaper_name,title,category,url,content,newspaper_language,news_time_at
Jugantor,যে কারণে রাশিয়ার সেনাবাহিনীতে সংস্কার আনতে চান জেনারেল গেরাসিমভ,international,https://www.jugantor.com/international/638467/%E0%A6%AF%E0%A7%87-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A7%87%E0%A6%A8%E0%A6%BE%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%A4%E0%A7%87-%E0%A6%B8%E0%A6%82%E0%A6%B8%E0%A7%8D%E0%A6%95%E0%A6%BE%E0%A6%B0-%E0%A6%86%E0%A6%A8%E0%A6%A4%E0%A7%87-%E0%A6%9A%E0%A6%BE%E0%A6%A8-%E0%A6%9C%E0%A7%87%E0%A6%A8%E0%A6%BE%E0%A6%B0%E0%A7%87%E0%A6%B2-%E0%A6%97%E0%A7%87%E0%A6%B0%E0%A6%BE%E0%A6%B8%E0%A6%BF%E0%A6%AE%E0%A6%AD,"ইউক্রেন যুদ্ধে রুশ বাহিনীর নেতৃত্ব দিতে চলতি মাসের শুরুতে সেনাবাহিনীর চিফ অব জেনারেল স্টাফ ভ্যালেরি গেরাসিমভকে নিয়োগ দেন দেশটির প্রেসিডেন্ট ভ্লাদিমির পুতিন। দায়িত্ব পাওয়ার পর প্রথমবারের বক্তৃতায় তিনি সেনা সমাবেশ ও ১১ মাস আগে শুরু হওয়া যুদ্ধে উদ্ভূত বিভিন্ন সমস্যা নিয়ে কথা বলেন। তিনি যুদ্ধের পরিস্থিতি বিবেচনায় নিয়ে সেনবাহিনীতে সংস্কার আনতে চান। ,ভ্যালেরি বলেন, সামরিক জোট ন্যাটোর সম্ভাব্য সম্প্রসারণ এবং পশ্চিমাদের একজোট হয়ে রাশিয়াবিরোধী অবস্থান নেওয়ার মাধ্যমে যে কৃত্রিম যুদ্ধ শুরু হয়েছে, তা মোকাবিলায় রাশিয়ার সামরিক বাহিনীতে সংস্কার আনা হবে। খবর আলজাজিরার।,মস্কোভিত্তিক সংবাদমাধ্যম আরগুমেন্টি আই ফ্যাকটিকে দেওয়া সাক্ষাৎকারে জেনারেল ভ্যালেরি গেরাসিমভ বলেছেন, সেনা সমাবেশে আমাদের দেশে নতুন সেনাদের প্রশিক্ষণ ব্যবস্থায় আধুনিক অর্থনৈতিক সম্পর্কের বিষয়গুলো পুরোপুরি বিবেচনায় নেওয়া হয়নি। এ জন্যই আমাকে এসব বিষয় ঠিক করতে হয়েছে।,প্রধান নিরাপত্তা হুমকিগুলোর বিষয়েও কথা বলেছেন জেনারেল ভ্যালেরি গেরাসিমভ। তিনি বলেন, বর্তমানে এসব নিরাপত্তা হুমকির মধ্যে ন্যাটোর পরিধি ফিনল্যান্ড ও সুইডেন পর্যন্ত সম্প্রসারণের আকাঙ্ক্ষা যেমন রয়েছে, তেমনি ইউক্রেনকে ব্যবহার করে আমাদের দেশের বিরুদ্ধে একটা কৃত্রিম যুদ্ধ শুরু করার মতো হুমকিও আছে।,তিনি সামরিক বাহিনীতে কীভাবে সংস্কার আনা হবে সে বিষয়েও ইঙ্গিত দিয়েছেন। তিনি বলেন, মস্কো ও লেনিনগ্রাদে অতিরিক্ত দুটি মিলিটারি ডিস্ট্রিক্ট (সামরিক অঞ্চল হিসেবে পরিচিত) গঠনের পরিকল্পনা আছে। এ ছাড়া ইউক্রেনের খেরসন ও জাপোরিঝিয়া অঞ্চলে অভিযান চালানোর জন্য তিনটি ‘মোটরাইজড রাইফেল ডিভিশন’ গঠন করা হবে।",bn,2023-01-25 14:17:00+06:00
Jugantor,রাষ্ট্রপতি নির্বাচনের তারিখ ঘোষণা করল ইসি ,national,https://www.jugantor.com/national/638454/%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87%E0%A6%B0-%E0%A6%A4%E0%A6%BE%E0%A6%B0%E0%A6%BF%E0%A6%96-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%95%E0%A6%B0%E0%A6%B2-%E0%A6%87%E0%A6%B8%E0%A6%BF%C2%A0,"দেশের ২২তম রাষ্ট্রপতি নির্বাচন আগামী ১৯ ফেব্রুয়ারি অনুষ্ঠিত হবে। বুধবার কমিশন সভা শেষে ইসি ভবনে রাষ্ট্রপতি নির্বাচনের তফসিল ঘোষণা করেন প্রধান নির্বাচন কমিশনার (সিইসি) কাজী হাবিবুল আউয়াল।,ঘোষিত তফসিল অনুযায়ী, নির্বাচনী কর্মকর্তার কাছে মনোনয়নপত্র দাখিলের সময় ১২ ফেব্রুয়ারি, মনোনয়নপত্র যাচাই বাছাই ১৩ ফেব্রুয়ারি, প্রার্থিতা প্রত্যাহারের তারিখ ১৪ ফেব্রুয়ারি। আর ভোটগ্রহণ হবে ১৯ ফেব্রুয়ারি। জাতীয় সংসদ কক্ষে ভোট হবে দুপুর ২টা থেকে ৫ টা পর্যন্ত।,এর আগে, মঙ্গলবার স্পিকার শিরীন শারমিন চৌধুরীর সঙ্গে সাক্ষাৎ শেষে তফসিল ঘোষণার বিষয়ে সাংবাদিকদের জানান সিইসি।,পরপর দু'বার দায়িত্ব পালন করায় রাষ্ট্রপতির পদে আর থাকছেন না মো. আব্দুল হামিদ। আগামী ২৩ এপ্রিল শেষ হচ্ছে তার মেয়াদ। সংবিধান অনুযায়ী রাষ্ট্রপতির মেয়াদ শেষের আগের ৯০ থেকে ৬০ দিনের মধ্যে শূন্য পদে নির্বাচনের বাধ্যবাধকতা আছে। ,রাষ্ট্রপতি নির্বাচিত হন সংসদ সদস্যদের ভোটে। সংসদে আওয়ামী লীগের নিরঙ্কুশ সংখ্যাগরিষ্ঠতা থাকায় তাদের প্রার্থীর রাষ্ট্রপতি হওয়াটা নিশ্চিত।,সবশেষ রাষ্ট্রপতি নির্বাচনের তফসিল ঘোষণা করা হয়েছিল ২০১৮ সালের ২৫ জানুয়ারি। সে সময় ১৮ ফেব্রুয়ারি ভোটগ্রহণের দিন নির্ধারিত থাকলেও প্রার্থী একজন থাকায় বিনা প্রতিদ্বন্দ্বিতায় ৬ ফেব্রুয়ারি দ্বিতীয় দফায় রাষ্ট্রপতি নির্বাচিত হন মো. আবদুল হামিদ। ,আগামী ২৩ এপ্রিল শেষ হবে তার শেষ মেয়াদ। এবার ২৩ জানুয়ারি থেকে রাষ্ট্রপতি নির্বাচনের ক্ষণগণনা শুরু হয়েছে। আগামী ২৩ ফেব্রুয়ারির মধ্যে রাষ্ট্রপতি নির্বাচন করতে হবে।",bn,2023-01-25 12:11:00+06:00
Jugantor,প্রাণনাশের ঝুঁকিতে দানি আলভেজের জেল পরিবর্তন,sports,https://www.jugantor.com/sports/638450/%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A6%A8%E0%A6%BE%E0%A6%B6%E0%A7%87%E0%A6%B0-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%A4%E0%A7%87-%E0%A6%A6%E0%A6%BE%E0%A6%A8%E0%A6%BF-%E0%A6%86%E0%A6%B2%E0%A6%AD%E0%A7%87%E0%A6%9C%E0%A7%87%E0%A6%B0-%E0%A6%9C%E0%A7%87%E0%A6%B2-%E0%A6%AA%E0%A6%B0%E0%A6%BF%E0%A6%AC%E0%A6%B0%E0%A7%8D%E0%A6%A4%E0%A6%A8,"প্রাণনাশের ঝুঁকিতে ব্রাজিলের ফুটবলার দানি আলভেজের জেল পরিবর্তন করা হয়েছে। সম্প্রতি ধর্ষণের অভিযোগে গ্রেফতার হয়েছেন বার্সেলোনার সাবেক এ ফুটবলার। খবর মার্কার।,স্প্যানিশ পুলিশের দাবি, যে জেলে আলভেজকে রাখা হয়েছিল সেটি বিপজ্জনক। সেখানে দুই শতাধিক বন্দি আছে। তাদের বেশিরভাগই হিংসাত্মক অপরাধের জেরে বন্দি। বেশি দিন ওই জেলে রাখা হলে জীবন হারানোর মতো ঝুঁকি তৈরি হতে পারে ব্রাজিলিয়ান এ তারকার। নিরাপত্তার স্বার্থেই আলভেজকে সরানো হয়েছে অন্যত্র। ,উল্লেখ্য, গত ৩০ ডিসেম্বর বার্সেলোনার একটি নাইটক্লাবে এক নারীকে যৌন হয়রানির অভিযোগ ওঠে দানি আলভেজের বিরুদ্ধে। গত শুক্রবার স্পেনের পুলিশ স্টেশনে হাজিরা দিতে গেলে জেরার মুখে গ্রেফতার করা হয় তাকে।,এক তরুণীকে যৌন হয়রানির অভিযোগে তাকে গ্রেফতার করা হয়। ,ওই তরুণীর অভিযোগ, বার্সেলোনা কিংবদন্তি আলভেজ গত ৩০ ডিসেম্বর একটি নৈশক্লাবে অনুমতি ছাড়াই তার অন্তর্বাসের ভেতরে হাত ঢুকিয়ে দেন আলভেজ।,স্পেনের সংবাদমাধ্যমগুলো বলছে, বার্সেলোনার জনপ্রিয় সাটন নাইটক্লাবে বন্ধুবান্ধবদের নিয়ে বছর শেষের উদযাপনে গিয়েছিলেন দানি আলভেজ। ওই সময় তিনি সম্মতি ছাড়াই এক নারীর অন্তর্বাসের ভেতর হাত ঢুকিয়ে দেন বলে অভিযোগ।,ঘটনার আকস্মিকতায় প্রথমে ঘাবড়ে যান ওই তরুণী। পরে বন্ধু ও নিরাপত্তারক্ষীদের ডেকে আনেন তিনি। কিছু সময়ের মধ্যেই নাইটক্লাব ছাড়েন দানি আলভেজ।,তবে এই অভিযোগ অস্বীকার করেন এ ব্রাজিলিয়ান ডিফেন্ডার। তিনি বলেন, আমি নাচছিলাম এবং কাউকে কোনোভাবে আক্রমণ না করেই ভালো সময় কাটাচ্ছিলাম। আমি জানি না ওই নারী কে… আমি কীভাবে একজন নারীর সঙ্গে এটি করব? ,গত ডিসেম্বরে কাতার বিশ্বকাপে ক্যামেরুনের বিপক্ষে ম্যাচে ব্রাজিলের অধিনায়কত্ব করেন আলভেজ। ওই ম্যাচে নেতৃত্ব দিয়ে বিশ্বকাপে সবচেয়ে বেশি বয়সী অধিনায়ক বনে যান ৩৯ বছর বয়সী এ ফুটবলার।",bn,2023-01-25 11:11:00+06:00
Jugantor,তাসনিয়া ফারিণের বৃহস্পতি তুঙ্গে,entertainment,https://www.jugantor.com/entertainment/638453/%E0%A6%A4%E0%A6%BE%E0%A6%B8%E0%A6%A8%E0%A6%BF%E0%A7%9F%E0%A6%BE-%E0%A6%AB%E0%A6%BE%E0%A6%B0%E0%A6%BF%E0%A6%A3%E0%A7%87%E0%A6%B0-%E0%A6%AC%E0%A7%83%E0%A6%B9%E0%A6%B8%E0%A7%8D%E0%A6%AA%E0%A6%A4%E0%A6%BF-%E0%A6%A4%E0%A7%81%E0%A6%99%E0%A7%8D%E0%A6%97%E0%A7%87,"এ সময়ের জনপ্রিয় অভিনেত্রী তাসনিয়া ফারিণ। টিভি ও ওটিটি প্ল্যাটফর্মে অভিনয়ের মাধ্যমে বেশ জনপ্রিয়তা অর্জন করেছেন। ,শুধু দেশেই নয়, ‘লেডিস অ্যান্ড জেন্টলম্যান’ ও ‘কারাগার’ নামে দুটি ওয়েব সিরিজে অভিনয় করে ভারতীয় দর্শকেরও মন কেড়েছেন এ অভিনেত্রী। ,তার রেশ ধরেই কলকাতার সিনেমায় অভিনয়ের প্রস্তাব পান। এরই মধ্যে একটি সিনেমার কাজও শেষ করেছেন তিনি। ,নাম ‘আরও এক পৃথিবী’। এটি পরিচালনা করেন অতনু ঘোষ। সম্প্রতি সিনেমাটির মুক্তির তারিখ চূড়ান্ত হয়েছে। ,আগামী ৩ ফেব্রুয়ারি কলকাতার বিভিন্ন প্রেক্ষাগৃহে আসছে তাসনিয়া ফারিণের প্রথম সিনেমা ‘আরও এক পৃথিবী’। ,বর্তমানে সিনেমাটির প্রচারে অংশ নিতে কলকাতায় অবস্থান করছেন এ অভিনেত্রী। ,তিনি বলেন, “ওয়েব সিরিজে আমার অভিনয় দেখে ‘আরও এক পৃথিবী’ সিনেমার পরিচালক অতনু ঘোষ যোগাযোগ করেন। সিনেমার গল্প ও চরিত্র ভালোলাগায় আমিও কাজ শুরু করি। এ সিনেমায় আমার চরিত্রের নাম ‘প্রতীক্ষা’।, এতে আমার সংলাপ নয় বরং মুখের অভিব্যক্তির ওপর বেশ জোর দিতে হয়েছিল। আমার বিশ্বাস, সিনেমাটি দর্শকের ভালোলাগবে।’ এদিকে এ অভিনেত্রীর একাধিক একক নাটক টেলিভিশন ও ইউটিউবে প্রচারের অপেক্ষায় রয়েছে।, ",bn,2023-01-25 11:50:00+06:00
Jugantor,সঞ্জয় দত্তের নামে ৭২ কোটি টাকার সম্পত্তি লিখে দিয়ে মারা যান ভক্ত!,entertainment,https://www.jugantor.com/entertainment/638456/%E0%A6%B8%E0%A6%9E%E0%A7%8D%E0%A6%9C%E0%A7%9F-%E0%A6%A6%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%A8%E0%A6%BE%E0%A6%AE%E0%A7%87-%E0%A7%AD%E0%A7%A8-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%B8%E0%A6%AE%E0%A7%8D%E0%A6%AA%E0%A6%A4%E0%A7%8D%E0%A6%A4%E0%A6%BF-%E0%A6%B2%E0%A6%BF%E0%A6%96%E0%A7%87-%E0%A6%A6%E0%A6%BF%E0%A7%9F%E0%A7%87-%E0%A6%AE%E0%A6%BE%E0%A6%B0%E0%A6%BE-%E0%A6%AF%E0%A6%BE%E0%A6%A8-%E0%A6%AD%E0%A6%95%E0%A7%8D%E0%A6%A4,"বলিউডের জনপ্রিয় সুপারস্টার সঞ্জয় দত্ত। ক্যানসারে আক্রান্ত হওয়ার পর সুস্থ হয়ে সিনেমায় ফিরেছেন তিনি। ক্যানসার আক্রান্ত অবস্থাতেই তিনি উপহার দিয়েছেন কেজিএফ-২ সিনেমা। যেটি সুপার হিট হয়।,সম্প্রতি সঞ্জয় একটি অবাক করা ঘটনা প্রকাশ করেছেন তার এক ভক্তকে নিয়ে। ,স্বাভাবিকভাবেই ভক্তরা অনেক সময়ই প্রিয় অভিনেতাকে বিভিন্ন উপহার সামগ্রী দিতে চান, যা তাকে আকৃষ্ট করতে পারে। তবে সঞ্জয়ের সঙ্গে ঘটেছে অদ্ভুত এক ঘটনা। ,মৃত্যুর আগে এক নারী ভক্ত তার স্থাবর-অস্থাবর সব সম্পত্তি উইল করে গিয়েছিলেন সঞ্জয়কে। সেটি নিয়ে চরম বিপাকে পড়েছিলেন তিনি।  খবর আনন্দবাজারের। ,সঞ্জয় জানান, সেটি ছিল ২০১৮ সালের ঘটনা। হঠাৎ থানা থেকে ফোন পেয়েছিলেন সঞ্জয়। পুলিশ তাকে জানায়, নিশা পাতিল নামে এক নারী ১৪ দিন আগে মারা গেছেন। তবে মারা যাওয়ার আগে সঞ্জয়ের নামে লিখে রেখে গেছেন ৭২ কোটি টাকার সম্পত্তি।,এটি শুনে রীতিমতো হতভম্ব অবস্থা অভিনেতার। সঞ্জয় স্পষ্ট জানিয়ে দিয়েছিলেন, সব সম্পত্তি তার পরিবারকেই দেওয়া উচিত। তবে ব্যাংক থেকে জানানো হয়, নমিনি হিসেবে সঞ্জয় দত্তের নামই উল্লেখ করা হয়েছে। তার পালি হিলের বাসভবনও ব্যাংক ডিটেইলসে রয়েছে। ,সঞ্জয় বলেন, আমাদের মতো অভিনেতার নামে লোকে সন্তানের নাম রাখেন, রাস্তায় পিছু নেন, উপহারও পাঠান। কিন্তু এ ঘটনা আমাকে হতবাক করেছে। আমি নিশাকে চিনি না। কিন্তু তিনি যা করেছেন তার পর আমি বাক্যহারা। ,এর পর আইনজীবীরা যোগাযোগ করলেও সঞ্জয় সেই সম্পত্তি নিতে পারবেন না বলে সাফ জানিয়ে দেন। শেষমেশ মধ্যস্থতা করতে চেয়ে বলেন, সম্পত্তির অধিকার যাতে পরিবার পায় তার জন্য আমি যে কোনো আইনি পথে হাঁটতে রাজি আছি।",bn,2023-01-25 12:17:00+06:00
Jugantor,সুইডেন-ফিনল্যান্ডের ন্যাটোতে যোগদান অনিশ্চিত,international,https://www.jugantor.com/international/638457/%E0%A6%B8%E0%A7%81%E0%A6%87%E0%A6%A1%E0%A7%87%E0%A6%A8%E0%A6%AB%E0%A6%BF%E0%A6%A8%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87%E0%A6%B0-%E0%A6%A8%E0%A7%8D%E0%A6%AF%E0%A6%BE%E0%A6%9F%E0%A7%8B%E0%A6%A4%E0%A7%87-%E0%A6%AF%E0%A7%8B%E0%A6%97%E0%A6%A6%E0%A6%BE%E0%A6%A8-%E0%A6%85%E0%A6%A8%E0%A6%BF%E0%A6%B6%E0%A7%8D%E0%A6%9A%E0%A6%BF%E0%A6%A4,"ফিনল্যান্ড ও সুইডেনের ন্যাটো সদস্য হওয়ার ক্ষেত্রে ত্রিপক্ষীয় আলোচনা অনির্দিষ্টকালের জন্য বাতিল করা হয়েছে। মঙ্গলবার তুরস্কের অনুরোধে এ আলোচনা বাতিল করা হয় বলে খবর দিয়েছে ডেইলি সাবাহ। ,তুর্কি সংবাদমাধ্যমটি জানিয়েছে, তুরস্ক, সুইডেন ও ফিনল্যান্ডের মধ্যকার ত্রিদেশীয় আলোচনার পরবর্তী ধাপ আগামী মাসে হওয়ার কথা ছিল। তবে তার আগেই সুইডেনে পবিত্র কুরআন পোড়ানো এবং তুরস্কভিত্তিক পিকেকে সন্ত্রাসীদের সমর্থন দেওয়া কেন্দ্র করে আলোচনা বাতিল করল আঙ্কারা। গত বছরের আগস্টে শুরু হয়েছিল তিন দেশের এ আলোচনা।,খবরে বলা হয়েছে, সাম্প্রতিক সপ্তাহগুলোতে তুরস্ক ও সুইডেনের মধ্যে উত্তেজনা বেড়েছে। কারণ আঙ্কারা ঘোষিত সন্ত্রাসবাদী সংগঠন পিকেকের সমর্থকদের তুর্কিবিরোধী সমাবেশ করার অনুমতি দেওয়া এবং সম্প্রতি স্টকহোমে তুর্কি দূতাবাসের সামনে কুরআনের একটি অনুলিপি পোড়ানোর ঘটনায় সুইডেনের তীব্র সমালোচনা করেছে তুরস্ক।,গত শনিবার উগ্র ডানপন্থি রাজনীতিক রাসমুস পালুদান কুরআনের একটি কপিতে আগুন ধরিয়ে দেয়। সুইডেন সরকারের অনুমতি নিয়ে এবং দেশটির পুলিশের নিরাপত্তাবলয়ে থেকেই এ ন্যক্কারজনক কাজটি করে সে। এ ছাড়া চলতি জানুয়ারি মাসেই স্টকহোমে সন্ত্রাসীদের সমর্থকদের একটি সমাবেশের অনুমতি দেয় সুইডিশ সরকার। যেখানে তুর্কি প্রেসিডেন্ট রিসেপ তাইয়েপ এরদোগানের একটি কুশপুত্তলিকা ঝুলিয়ে ফাঁসি দেওয়া হয়। অথচ মাদ্রিদে ন্যাটো শীর্ষ সম্মেলনে স্বাক্ষরিত একটি সমঝোতা স্মারকের (এমওইউ) শর্তানুসারে তুরস্কের উদ্বেগ দূর করতে সন্ত্রাসীদের বিরুদ্ধে ব্যবস্থা নেওয়ার কথা সুইডেনের।,প্রসঙ্গত, গত বছরের ফেব্রুয়ারি মাসে ইউক্রেনে রাশিয়ার আগ্রাসন শুরুর পর ন্যাটোর সদস্য হওয়ার আবেদন করে দুই নরডিক রাষ্ট্র সুইডেন ও ফিনল্যান্ড। কিন্তু সামরিক জোট ন্যাটোর দ্বিতীয় বৃহত্তম সদস্য তুরস্কের অনুমোদন ছাড়া সদস্যপদ লাভ করতে পারবে না দেশ দুটি। কারণ ন্যাটোর সংবিধান অনুযায়ী, কোনো সদস্য দেশ নতুন কোনো দেশের সদস্য হওয়ার ক্ষেত্রে ভেটো দিলে তা কার্যকর হবে। আর যেহেতু উল্লিখিত দেশ দুটির ব্যাপারে সন্ত্রাসবাদে সহায়তার অভিযোগ করে আসছে তুরস্ক, সেহেতু আঙ্কারার সমর্থন ছাড়া ন্যাটোর সদস্যপদ পাবে না সুইডেন ও ফিনল্যান্ড। এমনই প্রেক্ষাপটে তুরস্কের উদ্বেগ দূর করতে আঙ্কারার সঙ্গে আলোচনা করছিল স্টকহোম ও হেলসিংকি।,কিন্তু তুরস্কের পক্ষ থেকে বারবার অভিযোগ করা হচ্ছিল যে, সমঝোতা স্মারকের শর্ত অনুযায়ী সন্ত্রাসী কর্মকাণ্ডের বিষয়ে প্রয়োজনীয় ব্যবস্থা নিচ্ছে না সুইডেন। তার মধ্যেই সম্প্রতি তুর্কির নেতার প্রতীকী ফাঁসি কার্যকর বরং কুরআন পোড়ানোর ঘটনা ঘটল। এতে স্টকহোমের সঙ্গে আঙ্কারার উত্তেজনা আরও বেড়ে যাওয়ার পেক্ষাপটে আলোচনা বাতিল করল তুরস্ক।,এদিকে তুরস্ক আলোচনা বাতিল করার পর সুইডেনের প্রধানমন্ত্রী উল্ফ ক্রিস্টারসন নতুন করে আঙ্কারার সঙ্গে আলোচনার প্রস্তাব দিয়েছেন। মঙ্গলবার এক সংবাদ সম্মেলনে তিনি বলেন, আমাদের সম্মিলিত বার্তা হলো, আমরা শান্তির পথে অগ্রসর হতে চাই। আমরা শান্তিকে  উৎসাহিত করতে চাই। যাতে আমাদের ন্যাটোতে যোগদানের বিষয়ে আলোচনা এগিয়ে নিতে পারি।,অন্যদিকে তুরস্কের সঙ্গে সুইডেনের উত্তেজনা বেড়ে যাওয়ায় স্টকহোমের ন্যাটোতে যোগদানের বিষয়টি দীর্ঘায়িত হলে ফিনল্যান্ড এককভাবে অগ্রসর হবে। অর্থাৎ তুরস্কের সঙ্গে ফিনল্যান্ডের তেমন কোনো ঝামেলা না থাকায় হেলসিংকি সহজেই আঙ্কারার সমর্থন লাভ করবে এবং ন্যাটোতে দেশটির নাম অন্তর্ভুক্ত করতে পারবে। ফিনল্যান্ডের পররাষ্ট্রমন্ত্রী পেক্কা হ্যাভিস্তো স্থানীয় রেডিওকে দেওয়া সাক্ষাৎকারে এমনই ইঙ্গিত দিয়েছেন বলে জানিয়েছে বার্তা সংস্থা রয়টার্স।   ,
 ",bn,2023-01-25 12:23:00+06:00
Jugantor,খালেদা জিয়ার বিরুদ্ধে অভিযোগ গঠন ২০ মার্চ,politics,https://www.jugantor.com/politics/638459/%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE-%E0%A6%9C%E0%A6%BF%E0%A7%9F%E0%A6%BE%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%97%E0%A6%A0%E0%A6%A8-%E0%A7%A8%E0%A7%A6-%E0%A6%AE%E0%A6%BE%E0%A6%B0%E0%A7%8D%E0%A6%9A,"দিনাজপুরের বড়পুকুরিয়া কয়লাখনি দুর্নীতি মামলায় বিএনপি চেয়ারপারসন খালেদা জিয়াসহ ১০ আসামির বিরুদ্ধে অভিযোগ গঠনের শুনানি আগামী ২০ মার্চ দিন ধার্য করেছেন আদালত। বুধবার কেরানীগঞ্জ কারাগারের নবনির্মিত ভবনে স্থাপিত অস্থায়ী ঢাকার বিশেষ জজ আদালত-২-এর বিচারক মো. আকতারুজ্জামান নতুন এদিন ধার্য করেন।,মামলাটির অভিযোগ গঠনের শুনানির দিন ধার্য ছিল আজ। কিন্তু এদিন খালেদা জিয়া অসুস্থ থাকায় আদালতে হাজির হতে পারেননি। এ জন্য আসামিপক্ষের আইনজীবী মাসুদ আহমেদ তালুকদার নতুন সময়ের আবেদন করেন। আদালত সেটি মঞ্জুর করেছেন।,খালেদা জিয়ার আইনজীবী অ্যাডভোকেট জিয়া উদ্দিন জিয়া বিষয়টি নিশ্চিত করেছেন। ,বড়পুকুরিয়া কয়লাখনি দুর্নীতি মামলায় আসামি ছিলেন ১৩ জন। তাদের মধ্যে জামায়াতে ইসলামীর নেতা মতিউর রহমান নিজামী ও আলী আহসান মোহাম্মদ মুজাহিদের ফাঁসি কার্যকর হয়েছে। এ ছাড়া ২০১৯ সালের ২১ এপ্রিল আরেক আসামি ব্যারিস্টার আমিনুল হক মারা যান।,বর্তমানে এ মামলার ১০ আসামি হলেন খালেদা জিয়া, সাবেক বাণিজ্যমন্ত্রী আলতাফ হোসেন চৌধুরী, সাবেক স্বাস্থ্য ও পরিবার কল্যাণমন্ত্রী ড. খন্দকার মোশারফ হোসেন, সাবেক কৃষিমন্ত্রী এম কে আনোয়ার, সাবেক তথ্যমন্ত্রী এম শামসুল ইসলাম, মো. সিরাজুল ইসলাম চৌধুরী, হোসাফ গ্রুপের চেয়ারম্যান মোয়াজ্জেম হোসেন, সাবেক জ্বালানি ও খনিজ সম্পদ সচিব নজরুল ইসলাম, পেট্রোবাংলার সাবেক পরিচালক মুঈনুল আহসান, সাবেক জ্বালানি ও খনিজ সম্পদ প্রতিমন্ত্রী এ কে এম মোশারফ হোসেন।,২০০৮ সালের ২৬ ফেব্রুয়ারি খালেদা জিয়া ও তার মন্ত্রিসভার সদস্যসহ ১৬ জনের বিরুদ্ধে বড়পুকুরিয়া কয়লাখনি দুর্নীতি মামলা করে দুর্নীতি দমন কমিশন (দুদক)।,শাহবাগ থানায় মামলাটি করেন দুদকের তৎকালীন সহকারী পরিচালক মো. সামছুল আলম। একই বছরের ৫ অক্টোবর ১৬ আসামির বিরুদ্ধে দুদকের উপপরিচালক মো. আবুল কাসেম ফকির অভিযোগপত্র দাখিল করেন।",bn,2023-01-25 12:50:00+06:00
Jugantor,"বাঙালির পেট ঠাণ্ডা, মাথাও ঠাণ্ডা: খাদ্যমন্ত্রী",national,https://www.jugantor.com/national/638460/%E0%A6%AC%E0%A6%BE%E0%A6%99%E0%A6%BE%E0%A6%B2%E0%A6%BF%E0%A6%B0-%E0%A6%AA%E0%A7%87%E0%A6%9F-%E0%A6%A0%E0%A6%BE%E0%A6%A3%E0%A7%8D%E0%A6%A1%E0%A6%BE-%E0%A6%AE%E0%A6%BE%E0%A6%A5%E0%A6%BE%E0%A6%93-%E0%A6%A0%E0%A6%BE%E0%A6%A3%E0%A7%8D%E0%A6%A1%E0%A6%BE-%E0%A6%96%E0%A6%BE%E0%A6%A6%E0%A7%8D%E0%A6%AF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"বৈশ্বিক অর্থনৈতিক সংকটের মধ্যেও বাংলাদেশের মানুষ ভালো আছে বলে জানিয়েছেন খাদ্যমন্ত্রী সাধন চন্দ্র মজুমদার। তিনি বলেছেন, বাংলাদেশকে বৈশ্বিক বাজারের সঙ্গে তাল মিলিয়ে চলতে হবে। চালের দাম যাদের জন্য অসহনীয় পর্যায়ে, তাদের জন্য ওএমএস, খাদ্যবান্ধব ভিজিডি, ভিজিএফ ইত্যাদি আছে। শঙ্কিত হওয়ার কারণ নেই, সবাই ভালো আছে। বাঙালির পেট ঠাণ্ডা, মাথাও ঠাণ্ডা আছে। অপচয় বন্ধ করতে হবে, বিয়ে বাড়িতে দেখা যায় যে ১০-১৫ শতাংশ খাবার অপচয় হচ্ছে। ,জেলা প্রশাসক সম্মেলনের দ্বিতীয় দিন বুধবার ওসমানী স্মৃতি মিলনায়তনে খাদ্য ও কৃষি মন্ত্রণালয়ের সঙ্গে ডিসিদের সেশনের পর সাংবাদিকদের মুখোমুখি হয়ে খাদ্যমন্ত্রী এসব কথা বলেন।,খরার কারণে আমনের ফলন নিয়ে শঙ্কা থাকলেও এবার আমনের বাম্পার ফলন হয়েছে দাবি করে মন্ত্রী বলেন, সংগ্রহ ভালো হয়েছে, সরবরাহও ভালো আছে। সবচেয়ে বেশি মজুদ, এখন প্রায় ১৯ লাখ ২৫ হাজার মেট্রিক টন। আমাদের এখনও সংগ্রহ চলছে।,এত ফলনের পরও কেন দাম কমছে না—এমন প্রশ্নে সাধন চন্দ্র বলেন, আপনি এর থেকে যদি কমের কথা বলেন, তাহলে কৃষকদের কাছ থেকে ৭০০ টাকা মণ ধান কিনতে হবে। মারা পড়বে কৃষক, তখন ধান চালই পাওয়া যাবে না। আমরা যে ধানের দাম নির্ধারণ করেছি, এর থেকে বেশি ধামে কৃষক বাজারে ধান বিক্রি করছে। ন্যায্যমূল্যের বেশি দাম পাচ্ছে।,সরিষার ফলনে ভোজ্যতেল নিয়েও আশাবাদ ব্যক্ত করেছেন খাদ্যমন্ত্রী। তিনি বলেন, শুধু মানিকগঞ্জ নয়, সারাদেশেই সরিষার আবাদ হচ্ছে, আমার ধারণা ৩০ শতাংশ ভোজ্যতেল এবার আমরা সরিষা থেকে সংগ্রহ করতে পারব। ,
 ",bn,2023-01-25 13:20:00+06:00
Jugantor,পান খেলেই মাথা দিয়ে ধোঁয়া ওঠে রব্বানীর,country-news,https://www.jugantor.com/country-news/638451/%E0%A6%AA%E0%A6%BE%E0%A6%A8-%E0%A6%96%E0%A7%87%E0%A6%B2%E0%A7%87%E0%A6%87-%E0%A6%AE%E0%A6%BE%E0%A6%A5%E0%A6%BE-%E0%A6%A6%E0%A6%BF%E0%A7%9F%E0%A7%87-%E0%A6%A7%E0%A7%8B%E0%A6%81%E0%A7%9F%E0%A6%BE-%E0%A6%93%E0%A6%A0%E0%A7%87-%E0%A6%B0%E0%A6%AC%E0%A7%8D%E0%A6%AC%E0%A6%BE%E0%A6%A8%E0%A7%80%E0%A6%B0,"শীতকালে মুখ দিয়ে বাষ্পাকারে ধোঁয়া বের হওয়া একটি স্বাভাবিক ঘটনা হলেও মাথা দিয়ে ধোঁয়া ওঠার ঘটনা শোনা যায়নি। আর তাও আবার পান খেলে। এমনই এক বিচিত্র ঘটনার দেখা মিলেছে নাটোরের বাগাতিপাড়ায়। ,উপজেলার সদর ইউনিয়নের চকগাজীপুর গ্রামের মৃত সবজানের ছেলে গোলাম রব্বানীর শরীর থেকে বের হওয়া এমন ধোঁয়া স্থানীয়দের অবাক করেছে। পান খেলেই বাষ্পের মতো ধোঁয়া উঠতে থাকে তার মাথা দিয়ে। পেশায় তিনি একজন গরু ব্যবসায়ী। ,মঙ্গলবার সন্ধ্যায় উপজেলার যোগীপাড়া বাজারে দেখা মেলে এই অলৌকিক ব্যক্তি গোলাম রব্বানীর সঙ্গে। তিনি জানান, অনেক আগে থেকেই সুপারি দিয়ে খিলি পান খেলে তিনি প্রচুর ঘামতেন। কিন্তু গত ৭-৮ বছর থেকে ঘামের সঙ্গে সঙ্গে মাথা দিয়ে ধোঁয়া ওঠা শুরু করে। প্রথম দিকে বিষয়টি নিয়ে তিনি ভাবনায় পড়েছিলেন। কিন্তু কোনো অসুবিধা না হওয়ায় বিষয়টিকে এখন আর তেমন পাত্তা দেন না। ,তিনি আরও জানান, কাঁচাসুপারি দিয়ে যখনই তিনি পান খাওয়া শুরু করেন, তখন পুরো শরীর থেকে ঘাম বের হতে থাকে। এর পর পরই মাথা দিয়ে বাষ্পের মতো ধোঁয়া উঠতে থাকে। আবার পান খাওয়া শেষ হলে তার ধোঁয়া ওঠাও চলে যায়। শীতকালে এ ঘটনাটি বেশি হয়। ,স্থানীয়রা এই ধোঁয়া দেখার জন্য তাকে শখ করে পান খাওয়ান— এ বিষয়টি বর্তমানে তিনি বেশ উপভোগ করেন। এদিকে শরীরের কোনো অসুবিধা না হওয়ায় এ সমস্যা নিয়ে কোনো বিশেষজ্ঞ চিকিৎসকের কাছেও যাননি। ,তবে তিনি জানিয়েছেন, তার মাথায় একসময় প্রচুর ঘন ও কালো চুল ছিল। কিন্তু ধোঁয়া ওঠার পর থেকে তার চুল উঠে টাক হয়ে গেছে। তা ছাড়া তার উচ্চ রক্তচাপ ও রক্তে কোলেস্টেরলের মাত্রা বেশি থাকায় একসময় এ সংক্রান্ত ওষুধ খেতেন, বর্তমানে তাও বন্ধ করে দিয়েছেন। ,কোয়ালিপাড়া গ্রামের বাসিন্দা ও উপজেলা সহকারী যুব উন্নয়ন কর্মকর্তা কামরুল ইসলাম জানান, বেশ কয়েক বছর থেকে তিনি এ বিষয়টি দেখছেন। তিনিও এই ধোঁয়া দেখার জন্য তাকে কয়েকবার পান কিনে খাইয়েছেন। ,এ বিষয়ে বাগাতিপাড়া উপজেলা স্বাস্থ্য কমপ্লেক্সের মেডিকেল অফিসার ড. এএইচএম আনিসুজ্জামান পিয়াস জানান, শীতকালে বেশি খেলাধুলা করলে ঘামের সঙ্গে সঙ্গে মাথা দিয়ে ধোঁয়ার মতো বাষ্প বের হয়। এ ঘটনাটিও তেমনই। এটি একটি স্বাভাবিক ঘটনা বলে তিনি মনে করেন।",bn,2023-01-25 11:20:00+06:00
Jugantor,"অবশেষে সিদ্ধান্ত বদলাল জার্মানি, সুখবর দিয়েছে যুক্তরাষ্ট্রও",international,https://www.jugantor.com/international/638449/%E0%A6%85%E0%A6%AC%E0%A6%B6%E0%A7%87%E0%A6%B7%E0%A7%87-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4-%E0%A6%AC%E0%A6%A6%E0%A6%B2%E0%A6%BE%E0%A6%B2-%E0%A6%9C%E0%A6%BE%E0%A6%B0%E0%A7%8D%E0%A6%AE%E0%A6%BE%E0%A6%A8%E0%A6%BF-%E0%A6%B8%E0%A7%81%E0%A6%96%E0%A6%AC%E0%A6%B0-%E0%A6%A6%E0%A6%BF%E0%A7%9F%E0%A7%87%E0%A6%9B%E0%A7%87-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%93,"কয়েক মাস নানা দোলাচলের পর অবশেষে  মার্কিন যুক্তরাষ্ট্র এবং জার্মানি ইউক্রেনে ট্যাঙ্ক পাঠানোর পরিকল্পনা নিয়েছে। ,মার্কিন প্রেসিডেন্ট জো বাইডেনের প্রশাসন ইউক্রেনে কমপক্ষে ৩০টি এম১ আব্রাম ট্যাঙ্ক পাঠাবে বলে আশা করা হচ্ছে। আর জার্মান চ্যান্সেলর ওলাফ শলৎজও অন্তত ১৪টি লেপার্ড-২ ট্যাঙ্ক পাঠানোর সিদ্ধান্ত নিয়েছেন বলে জানা গেছে। খবর বিবিসির।,জার্মানি ও যুক্তরাষ্ট্রের কাছ থেকে ট্যাংক পাওয়ার খবরে ইউক্রেনের কর্মকর্তারা বলেছেন, এই ধরনের সহায়তা তাদের বাহিনীকে আরও শক্তিশালী করবে এবং রাশিয়ানদের দখলকৃত এলাকা ফিরিয়ে নিতে সাহায্য করবে। ,তবে এমন খবরে মার্কিন যুক্তরাষ্ট্রে রাশিয়ার রাষ্ট্রদূত এটিকে যুদ্ধক্ষেত্রে আরেকটি বড় ধরণের উস্কানি বলে মন্তব্য করেছেন।,ইউরোপজুড়ে ব্যবহৃত লেপার্ড-২ ট্যাংককে বিশ্বের সবচেয়ে শক্তিশালী ট্যাংকের মডেলের মধ্যে একটি ধরা হয়। এ কারণেই রাশিয়ার নতুন আক্রমণ ঠেকাতে লেপার্ড-২ ট্যাংকে ঝুঁকছে ইউক্রেন। ,ইউক্রেনে যেসব অস্ত্র রয়েছে তার বেশির ভাগই সোভিয়েত ইউনিয়ন বা তার পরবর্তী সময়ের। এই সংকট থেকে উত্তরণেই যুদ্ধে অন্তত ৩০০ ট্যাংক প্রয়োজন বলেও জানিয়েছে  ইউক্রেন।,মূলত রণাঙ্গনে জার্মানির তৈরি এই ট্যাংকের জুড়ি নেই। এই ট্যাংকের রয়েছে ৫০০ কিমি. পর্যন্ত দূরের লক্ষ্যবস্তুতে অনায়াসে আঘাত করার ক্ষমতা। কর্দমাক্ত-বন্ধুর পথেও সর্বোচ্চ ৬৮ কিলোমিটার গতিতে ছুটতে পারে। প্রধান অস্ত্র হিসেবে সজ্জিত ১২০ মিমি. মসৃণ বোর গান। দুটি সমাক্ষীয় হালকা মেশিনগান রয়েছে এতে।,যুক্তরাষ্ট্রের এম-৪৮ প্যাটনের পরিবর্তে ১৯৭০ দশকের শেষের দিকে তৈরি এই ট্যাংক অল্প সময়ের মধ্যেই গতিশীলতা, ফায়ারপাওয়ার আর বলিষ্ঠ বর্মের কারণে বিখ্যাত হয়ে ওঠে।  ,বিভিন্ন যুদ্ধের গৌরবোজ্জ্বল ইতিহাস নিয়ে কানাডাসহ ইউরোপের বিভিন্ন দেশ এমনকি অন্যান্য দেশেও বীরত্ব দেখিয়েছে এই ট্যাংক। কসোভো, বসনিয়া, আফগানিস্তান ও সিরিয়াতে শত্রুদের শক্তিশালী ক্ষেপণাস্ত্রের বিরুদ্ধে লড়াই করেছে।  ,লেপার্ড-২ ট্যাংক হলো বিশ্বের অন্যতম প্রথমসারির যুদ্ধট্যাংক। জার্মানির সেনাবাহিনী এবং অনেক ইউরোপীয় দেশের সামরিক বাহিনী এ ট্যাংক ব্যবহার করে। ,এ ট্যাংকের নানা বৈশিষ্ট্য আছে। ডিজাইনও বিভিন্ন রকম হয়। এ ট্যাংকে নাইটভিশন ইকুইপমেন্ট এবং একটি লেজার রেঞ্জ ফাইন্ডার আছে, এর সাহায্যে লক্ষ্যবস্তুর দূরত্ব মাপা যায়। লেজার রেঞ্জ ফাইন্ডার রুক্ষ ভূখণ্ড বা রুক্ষ ভূমির ওপর দিয়ে যাওয়ার সময় চলমান লক্ষ্যের ওপর ভালোভাবে নজরদারি করতে সাহায্য করে। ",bn,2023-01-25 10:18:00+06:00
Jugantor,খুলনা জেলা ও মহানগর যুবলীগের কমিটি ঘোষণা,country-news,https://www.jugantor.com/country-news/638455/%E0%A6%96%E0%A7%81%E0%A6%B2%E0%A6%A8%E0%A6%BE-%E0%A6%9C%E0%A7%87%E0%A6%B2%E0%A6%BE-%E0%A6%93-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%95%E0%A6%AE%E0%A6%BF%E0%A6%9F%E0%A6%BF-%E0%A6%98%E0%A7%8B%E0%A6%B7%E0%A6%A3%E0%A6%BE,"খুলনা জেলা ও মহানগর যুবলীগের কমিটি ঘোষণা করা হয়েছে। মঙ্গলবার শিববাড়ী মোড়ে অনুষ্ঠিত আওয়ামী যুবলীগের খুলনা জেলা ও মহানগর শাখার ত্রি-বার্ষিক সম্মেলনে এ কমিটি ঘোষণা করা হয়।  ,কাউন্সিলরদের মতামতের ভিত্তিতে আগামী তিন বছরের জন্য খুলনা জেলা শাখায় চৌধুরী মো. রায়হান ফরিদকে সভাপতি, ইঞ্জিনিয়ার মো. মাহফুজুর রহমান সোহাগকে সাধারণ সম্পাদক ঘোষণা করা হয়। ,এ ছাড়া খুলনা মহানগর শাখায় সফিকুর রহমান পলাশকে সভাপতি ও শেখ শাহজালাল হোসেন সুজনকে সাধারণ সম্পাদক করে কমিটি ঘোষণা করা হয়। নতুন এ কমিটির ঘোষণা দেন যুবলীগ চেয়ারম্যান শেখ ফজলে শামস পরশ ও সাধারণ সম্পাদক মো. মাইনুল হোসেন খান নিখিল।,কমিটিকে আগামী ৪৫ দিনের মধ্যে পূর্ণাঙ্গ কমিটি গঠন করে কেন্দ্র বরাবর জমা দেওয়ার নির্দেশ দেওয়া হয়েছে।",bn,2023-01-25 12:16:00+06:00
Jugantor,আবারও রাষ্ট্রক্ষমতায় আসার প্রত্যয় ইমরান খানের,international,https://www.jugantor.com/international/638461/%E0%A6%86%E0%A6%AC%E0%A6%BE%E0%A6%B0%E0%A6%93-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE%E0%A7%9F-%E0%A6%86%E0%A6%B8%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A7%9F-%E0%A6%87%E0%A6%AE%E0%A6%B0%E0%A6%BE%E0%A6%A8-%E0%A6%96%E0%A6%BE%E0%A6%A8%E0%A7%87%E0%A6%B0,"চলতি বছরের আগস্টের দিকে পাকিস্তানে অনুষ্ঠিত হতে পারে জাতীয় নির্বাচন। এতে বিজয়ী হয়ে আবারও সরকার গঠনের প্রত্যাশা ব্যক্ত করেছেন সাবেক পাক প্রধানমন্ত্রী ইমরান খান। আর সেটা হলে বর্তমানের বিপর্যস্ত অর্থনীতিকে শক্ত ভিত্তির ওপর দাঁড় করাবেন, ইতোমধ্যে অর্থনীতি ঠিক করার একটি পরিকল্পনাও প্রণয়ন করেছেন তিনি। ,
এক সাক্ষাৎকারে এমনই আশার কথা শুনিয়েছেন ক্রিকেট থেকে রাজনীতিক বনে যাওয়া ইমরান খান। মার্কিন প্রভাবশালী সংবাদমাধ্যম ব্লুমবার্গকে দেওয়া সাক্ষাৎকারে নিজের নিরাপত্তা নিয়েও শঙ্কা প্রকাশ করেছেন তিনি।,গত বছরের এপ্রিলে আস্থা ভোটে  ক্ষমতাচ্যুত হন ইমরান খান। যদিও তার অভিযোগ, যুক্তরাষ্ট্রের সহায়তায় বর্তমান প্রধানমন্ত্রী শাহবাজ শরিফ এবং তৎকালীন সেনাপ্রধান জেনারেল কামার জাভেদ বাজওয়া তাকে হটাতে ভূমিকা রেখেছেন। তিনি এটিকে ‘রিজাইম চেঞ্জ’ হিসেবে উল্লেখ করে আসছেন। ক্ষমতাচ্যুত হওয়ার পর থেকেই আগাম নির্বাচনের দাবিতে রাজপথ উত্তপ্ত রাখার চেষ্টা করছেন ৭০ বছর বয়সি এই রাজনীতিক।,
সাক্ষাৎকারে সাবেক প্রধানমন্ত্রী বলেন, চলতি বছরের নির্বাচনে সংখ্যাগরিষ্ঠতা পাওয়ার ব্যাপারে তিনি আত্মবিশ্বাসী। নতুন করে সরকার গঠন করতে পারলে তিনি বর্তমান ঋণ-নির্ভর অর্থনীতিকে পুনরুদ্ধার করবেন। ঋণ নেওয়া ঠেকাতে এবং অর্থনীতিকে শক্ত ভিত্তির ওপর দাঁড় করাতে বিস্তৃত পরিকল্পনাও প্রণয়ন করেছেন বলে জানান। এজন্য তার আমলের অর্থমন্ত্রী শওকত তারিনকে আবারও অর্থমন্ত্রীর দায়িত্ব দেবেন।,
সরকারবিরোধী লংমার্চে গুলিবিদ্ধ হয়ে লাহোরের বাসভবনে বিশ্রামে থাকা ইমরান খান বলেন, ‘যদি আমরা সরকার গঠন করতে পারি, তাহলে খুব বেশি সময় হাতে থাকবে না (সে কারণে আগে থেকেই অর্থনৈতিক পরিকল্পনা করছেন)।’ ,তার কাছে জানতে চাওয়া হয়— আপনার এই পরিকল্পনার সঙ্গে আন্তর্জাতিক অর্থ তহবিল তথা আইএমএফের যোগাযোগ আছে কিনা? কারণ দেশটির আইএমএফের সাড়ে ৬ হাজার কোটি ডলারের ঋণ পেতে কয়েকবার তারিখ পিছিয়েছে। এ বিষয়ে ইমরান খান বলছেন, ‘এই মুহূর্তে আমাদের পছন্দের বিকল্প নেই।’,
সাম্প্রতিক মাসগুলোতে দক্ষিণ এশিয়ার দেশটি বিপজ্জনকভাবে ঋণ খেলাপির কাছাকাছি রয়েছে। বর্তমান প্রধানমন্ত্রী শাহবাজ শরিফ আইএমএফের লোন নেওয়ার ব্যাপারে সতর্ক, বিশেষ করে জ্বালানির মূল্যবৃদ্ধি ও ট্যাক্স বাড়ানোর ব্যাপারে। বলা হচ্ছে, পাকিস্তানের বর্তমানে এক মাসের আমদানি ব্যয় মেটানোর পর্যাপ্ত অর্থ নেই। এছাড়া গত বছরের ভয়াবহ বন্যায় দেশটির অর্থনীতি এক প্রকার পঙ্গু হয়ে গেছে। এতে ব্যাপক হারে মুদ্রাস্ফীতি বেড়ে গেছে।,
খান বলছেন, ‘আমাদের পলিসি তৈরি করতে হবে, যেটা এর আগে সেভাবে হয়নি।’ প্রতিবেশী শ্রীলঙ্কার ভয়াবহ সংকটের দিকে ইঙ্গিত করে তিনি বলেন, ‘আমরা শ্রীলঙ্কার মতো পরিস্থিতির আশঙ্কা করি।’ ,ইমরান সরকারের সর্বশেষ গুরুত্বপূর্ণ সিদ্ধান্ত ছিল জ্বালানির মূল্য সর্বনিম্ন রাখা। যা নিয়ে আইএমএফের সঙ্গে তৈরি টানাপোড়েনের কারণে ঋণ পেতে ঝামেলা হয়। তবে সাবেক প্রধানমন্ত্রী বলছেন, তিনি রাশিয়ার কাছ থেকে ছাড়মূল্যে (ডিসকাউন্ট) জ্বালানি কেনার প্রত্যাশা থেকে ওই সিদ্ধান্ত নিয়েছেন তিনি। এমনকি এ উদ্দেশ্যে গত বছরের ফেব্রুয়ারিতে তিনি মস্কোয় পূবনির্ধারিত সফর করেন, যখন রাশিয়া ইউক্রেনে আগ্রাসন শুরু করে। সফরে ৩ ঘণ্টার আলোচনায় রুশ প্রেসিডেন্ট ভ্লাদিমির পুতিন জ্বালানি সরবরাহের মাধ্যমে খান প্রশাসনকে সহায়তার অঙ্গীকার করেন।,
সাবেক এ ক্রিকেট স্টার বলেন, আগামীতে তিনি একটি স্বতন্ত্র পররাষ্ট্রনীতি প্রণয়ন করবেন, যাতে চীন কিংবা যুক্তরাষ্ট্রের মতো কোনো একক রাষ্ট্রের প্রতি নির্ভরশীল না হতে হয়। এক্ষেত্রে প্রতিবেশী ও চিরপ্রতিদ্বন্দ্বী ভারতের উদাহরণ দিয়ে ইমরান বলেন, যুক্তরাষ্ট্রের সঙ্গে দেশটির বন্ধুত্বপূর্ণ সম্পর্ক রয়েছে, আবার একই সময়ে তারা রাশিয়ার কাছ থেকে কমিশনে তেল কিনছে এবং চীনের সঙ্গেও বাণিজ্য করছে।,
সাবেক মার্কিন প্রেসিডেন্ট ডোনাল্ড ট্রাম্পের সঙ্গে চমৎকার সম্পর্ক ছিল উল্লেখ করে খান বলেন, তার উত্তরসূরীর (বাইডেন) আমলে সম্পর্কের অবনতি হয়। “আমার মনে হয়, আফগানিস্তান থেকে যুক্তরাষ্ট্রের বের হতে কারও ওপর দোষ চাপানোর প্রয়োজন ছিল, সে কারণেই এমনটা হয়েছে,” বলেন সাবেক পাক প্রধানমন্ত্রী।,
তাকে ক্ষমতা থেকে সরানোর বিষয়টিকে ‘রিজাইম চেঞ্জ’ হিসেবে অভিহিত করেন ইমরান খান। একই সঙ্গে আশঙ্কা প্রকাশ করে বলেন, তাকে ক্ষমতা থেকে দূরে রাখতে জাতীয় নির্বাচনে কারচুপি হতে পারে। রিজাইম চেঞ্জের সঙ্গে জড়িত শরিফ জোট (ক্ষমতাসীন জোট) এবং দেশের স্টাব্লিশমেন্টের (সামরিক বাহিনী) কিছু সদস্য আতঙ্কে আছে। আমরা সঠিকভাবে জানি, কারা ওই ঘটনার সঙ্গে জড়িত ছিল।,
ব্লুমবার্গ বলছে, এ বিষয়ে পাকিস্তান সরকারের মুখপাত্র এবং সেনাবাহিনীর মিডিয়া উইংয়ের সঙ্গে যোগাযোগ করা হলেও তাৎক্ষণিকভাবে কোনো মন্তব্য করতে তারা রাজি হয়নি।,ইমরান খান বর্তমানে যে বাড়িতে অবস্থান করছেন, তার বাইরে কড়া নিরাপত্তার ব্যবস্থা রয়েছে। সাবেক প্রধানমন্ত্রী বলছেন, তিনি এখনও মনে করেন, তার জীবন হুমকির মুখে রয়েছে। গত নভেম্বরে র্যাালিতে তার ওপর হামলার ঘটনায় শাহবাজ শরিফ ও সামরিক গোয়েন্দা সংস্থার এক সদস্য জড়িত বলেও অভিযোগ করেন। যদিও উভয়ই এ ধরনের অভিযোগ প্রত্যাখ্যান করেছেন।,
ইমরান খান বলেন, ‘এই মুহূর্তে আমি আতঙ্কিত, আমার শত্রুরা শক্তিশালী। বর্তমান রাজনৈতিক অবস্থা পুরোটাই আমার বিরুদ্ধে।’,
 ",bn,2023-01-25 13:42:00+06:00
Jugantor,কেমন জীবনসঙ্গী চান নোরা ফাতেহি?,entertainment,https://www.jugantor.com/entertainment/638463/%E0%A6%95%E0%A7%87%E0%A6%AE%E0%A6%A8-%E0%A6%9C%E0%A7%80%E0%A6%AC%E0%A6%A8%E0%A6%B8%E0%A6%99%E0%A7%8D%E0%A6%97%E0%A7%80-%E0%A6%9A%E0%A6%BE%E0%A6%A8-%E0%A6%A8%E0%A7%8B%E0%A6%B0%E0%A6%BE-%E0%A6%AB%E0%A6%BE%E0%A6%A4%E0%A7%87%E0%A6%B9%E0%A6%BF,"বর্তমান সময় খুব একটা ভালো কাটছে না নোরা ফাতেহির। ২০০ কোটির আর্থিক প্রতারণা মামলায় জড়িয়ে নানা সমস্যার মধ্য দিয়ে যেতে হচ্ছে তাকে। মামলায় জ্যাকুলিন ফার্নান্দেজের সঙ্গে তার নামও জড়িয়েছে।,এরই মধ্যে সম্প্রতি একটি গণমাধ্যমকে নিজের জীবনের গুরুত্বপূর্ণ সিদ্ধান্তের কথা জানিয়েছেন তিনি। অভিনেতা-অভিনেত্রীদের কাছে সংবাদমাধ্যমের সবচেয়ে আকর্ষণীয় প্রশ্ন— কবে বিয়ে করছেন, আর কেমন মানুষ চান?,নোরাকেও ঠিক এমন প্রশ্ন করা হয়েছিল। প্রশ্নের জবাবে নোরা বলেন, ব্যক্তিগত জীবনে আমি বেশ কয়েকবার মানুষের কাছে ধোঁকা খেয়েছি। ওপরওয়ালার কাছে কৃতজ্ঞ যে আমাকে কেউ পুরোপুরি বরবাদ করতে পারেনি।,কেমন জীবনসঙ্গী চান— এমন প্রশ্নের জবাবে লাজুক হেসে নোরা বলেন, এটি অত্যন্ত মজার প্রশ্ন। আমি চাই, আমার জীবনসঙ্গী যেন অবশ্যই সৎ ও পরিশ্রমী হয়। সবচেয়ে বড় কথা, সে যেন আমাকে খুব ভালোবাসে।",bn,2023-01-25 13:54:00+06:00
Jugantor,২০ মাস পর টুইটার অ্যাকাউন্ট ফিরে পেলেন কঙ্গনা,entertainment,https://www.jugantor.com/entertainment/638448/%E0%A7%A8%E0%A7%A6-%E0%A6%AE%E0%A6%BE%E0%A6%B8-%E0%A6%AA%E0%A6%B0-%E0%A6%9F%E0%A7%81%E0%A6%87%E0%A6%9F%E0%A6%BE%E0%A6%B0-%E0%A6%85%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%89%E0%A6%A8%E0%A7%8D%E0%A6%9F-%E0%A6%AB%E0%A6%BF%E0%A6%B0%E0%A7%87-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%95%E0%A6%99%E0%A7%8D%E0%A6%97%E0%A6%A8%E0%A6%BE,"কঙ্গনা রানাউত অবশেষে ২০ মাস পর নিজের টুইটার অ্যাকাউন্ট ফিরে পেলেন। সামাজিক যোগাযোগ মাধ্যমে বিদ্বেষ ছড়ানোর অভিযোগে ২০২১ সালের মে মাসে বন্ধ করে দেওয়া হয়েছিল কঙ্গনার টুইটার অ্যাকাউন্ট।,সামাজিক যোগাযোগ মাধ্যমে ফিরে এসেই দিলেন পোস্ট। লিখলেন, এখানে ফিরে এসে ভাল লাগছে। সাথে শেয়ার করলেন তার পরবর্তী ছবি ‘ইমার্জেন্সি’-র একটি ভিডিও ক্লিপ। আরও জানান, ছবির শুটিং ভাল ভাবে শেষ হয়েছে। খবর হিন্দুস্তান টাইমসের। ,সামাজিক যোগাযোগ মাধ্যমে বিদ্বেষ ছড়ানোর অভিযোগে একাধিকবার বিতর্কে জড়িয়েছেন ‘কুইন’। বার বার টুইটারের নিয়ম ভঙ্গ করার অভিযোগও উঠেছিল তার বিরুদ্ধে। সেই অভিযোগে ২০২১ সালের মে মাসে বন্ধ করে দেওয়া হয় অভিনেত্রী কঙ্গনা রানাউতের টুইটার অ্যাকাউন্ট।,টুইটার অ্যাকাউন্ট বন্ধ করে দেওয়ার পর এক সাক্ষাৎকারে তিনি বলেন, আমি খুশি যে আমি টুইটারে নেই। আমি টুইটারে ফিরে এলে মানুষের জীবনে উত্তেজনা বেড়ে যায়, আর আমার জীবনে সমস্যা। বিভিন্ন রাজ্যে আমার বিরুদ্ধে মামলা হয়ে যায়। ,তবে এত দিন পরে অ্যাকাউন্ট ফিরে পেয়ে খুশি ‘কুইন’ খ্যাত অভিনেত্রী। টুইটারে তা লিখে জানাতেও ভোলেননি তিনি।",bn,2023-01-25 09:48:00+06:00
Jugantor,সংখ্যা আমার কাছে গুরুত্বপূর্ণ বিষয় নয়: সোহানা সাবা,entertainment,https://www.jugantor.com/entertainment/638452/%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE-%E0%A6%86%E0%A6%AE%E0%A6%BE%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%97%E0%A7%81%E0%A6%B0%E0%A7%81%E0%A6%A4%E0%A7%8D%E0%A6%AC%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%AC%E0%A6%BF%E0%A6%B7%E0%A7%9F-%E0%A6%A8%E0%A7%9F-%E0%A6%B8%E0%A7%8B%E0%A6%B9%E0%A6%BE%E0%A6%A8%E0%A6%BE-%E0%A6%B8%E0%A6%BE%E0%A6%AC%E0%A6%BE,"প্রয়াত অভিনেত্রী কবরী পরিচালিত ‘আয়না’ সিনেমার মাধ্যমে অভিনয় শুরু করেন সোহানা সাবা। কাজ করেন দেশের বাইরেও। সম্প্রতি এ অভিনেত্রীর নতুন একটি সিনেমা সেন্সর বোর্ড থেকে ছাড়পত্র পেয়েছে। নতুন সিনেমা, বর্তমান ব্যস্ততা ও সমসাময়িক প্রসঙ্গ নিয়ে আজকের ‘হ্যালো...’ বিভাগে কথা বলেছেন তিনি।,* কিছুদিন আগে আপনার অভিনীত ‘অসম্ভব’ নামে একটি সিনেমা সেন্সর থেকে ছাড়পত্র পেয়েছে। এ সিনেমার গল্প কী নিয়ে?,** অভিনেত্রী অরুণা বিশ্বাসের পরিচালনায় এ সিনেমাটি মূলত সরকারি অনুদানপ্রাপ্ত। এতে একজন তরুণীর জার্নি, তার কলেজে পড়াশোনা করার কিছু গল্প, তার বিয়ের পর নতুন একটি বাড়িতে আসা, সেখানে তার জীবন কেমন, এসব গল্প দেখানো হয়েছে। শুনেছি জুনের দিকে সিনেমাটি মুক্তি পাবে।,* অভিনয়ে আপনাকে কম দেখা যায় কেন?,** আসলে সংখ্যা আমার কাছে গুরুত্বপূর্ণ বিষয় নয়। অনেক কাজ করতে হবে এমন কখনো ভাবিনি। আমি শুরু থেকেই ঠিক করেছিলাম ভালো কাজ করতে চাই। ভিন্ন ধারার কাজ করব, এমনকি একটু কম কাজ হলেও সমস্যা নেই। অহরহ কাজ করে সংখ্যা বাড়াতে কখনোই আগ্রহী ছিলাম না।,* ওটিটি প্ল্যাটফর্ম নিয়ে আপনার ভাবনা কী?,** বর্তমান সময়ে বেশ জনপ্রিয় হচ্ছে ওটিটি। এটি মূলত একটি প্রচারমাধ্যম। তবে আমি মনে করি ভালো নির্মাণের ক্ষেত্রে মাধ্যম কোনো বিষয় নয়। ওটিটি সম্ভাবনাময় একটি মাধ্যম। ওটিটিতে আমি অভিনয়ও করেছি। ভবিষ্যতেও করব।,* বর্তমানে কী নিয়ে ব্যস্ততা যাচ্ছে?,** সিনেমার পাশাপাশি ওয়েব সিরিজেও কাজ করেছি। তবে বিস্তারিত এখন বলতে চাই না। অনেক দিন টেলিভিশনে আসা হয়নি, এখন টেলিভিশনেও অভিনয় করছি। ‘খেলাঘর’ নামে একটি ধারাবাহিক নাটকের দ্বিতীয় সিজনে কাজ করেছি।",bn,2023-01-25 11:47:00+06:00
Jugantor,রমজান ঘিরে অসাধু ব্যবসায়ীদের ব্যাপারে সতর্ক থাকতে ডিসিদের নির্দেশ,national,https://www.jugantor.com/national/638465/%E0%A6%B0%E0%A6%AE%E0%A6%9C%E0%A6%BE%E0%A6%A8-%E0%A6%98%E0%A6%BF%E0%A6%B0%E0%A7%87-%E0%A6%85%E0%A6%B8%E0%A6%BE%E0%A6%A7%E0%A7%81-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%A6%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%BE%E0%A6%AA%E0%A6%BE%E0%A6%B0%E0%A7%87-%E0%A6%B8%E0%A6%A4%E0%A6%B0%E0%A7%8D%E0%A6%95-%E0%A6%A5%E0%A6%BE%E0%A6%95%E0%A6%A4%E0%A7%87-%E0%A6%A1%E0%A6%BF%E0%A6%B8%E0%A6%BF%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6,"রমজানকে সামনে রেখে অসাধু ব্যবসায়ীরা যেন সুযোগ নিতে না পারে এজন্য সর্তক থাকতে জেলা প্রশাসকদের নির্দেশ দেওয়া হয়েছে। ,ডিসি সম্মেলন থেকে বেরিয়ে সাংবাদিকদের এ তথ্য জানিয়েছেন বাণিজ্যমন্ত্রী টিপু মুনশি। ,তিনি আরও বলেন, রমজানের বাজার শক্ত হাতে নিয়ন্ত্রণ করতে বলা হয়েছে। ",bn,2023-01-25 14:03:00+06:00
Jugantor,"অ্যাম্বুলেন্সের ভাড়া নিয়ে হাতাহাতি, এই ফাঁকে নবজাতক নিয়ে উধাও",country-news,https://www.jugantor.com/country-news/638462/%E0%A6%85%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AC%E0%A7%81%E0%A6%B2%E0%A7%87%E0%A6%A8%E0%A7%8D%E0%A6%B8%E0%A7%87%E0%A6%B0-%E0%A6%AD%E0%A6%BE%E0%A7%9C%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%B9%E0%A6%BE%E0%A6%A4%E0%A6%BE%E0%A6%B9%E0%A6%BE%E0%A6%A4%E0%A6%BF-%E0%A6%8F%E0%A6%87-%E0%A6%AB%E0%A6%BE%E0%A6%81%E0%A6%95%E0%A7%87-%E0%A6%A8%E0%A6%AC%E0%A6%9C%E0%A6%BE%E0%A6%A4%E0%A6%95-%E0%A6%A8%E0%A6%BF%E0%A7%9F%E0%A7%87-%E0%A6%89%E0%A6%A7%E0%A6%BE%E0%A6%93,"খুলনা মেডিকেল কলেজ হাসপাতালে অ্যাম্বুলেন্সের ভাড়া নিয়ে স্বজনদের সঙ্গে চালকের হাতাহাতির একপর্যায়ে নবজাতক চুরি করে নিয়ে পালিয়েছে এক নারী। মঙ্গলবার সন্ধ্যা ৬টার দিকে এ ঘটনা ঘটে। চুরি হওয়া নবজাতকের উদ্ধারে তৎপরতা চালাচ্ছে পুলিশ। ,হাসপাতাল সূত্র ও নবজাতকের মা রানিমা জানান, মঙ্গলবার সকাল ১০টার দিকে তারা হাসপাতালে ভর্তি হন। দুপুরের দিকেই তিনি সুস্থ বাচ্চা জন্ম দেন। বিকাল ৫টার দিকে তাকে হাসপাতাল থেকে রিলিজ দেওয়া হয়। এ সময় তারা ছাড়পত্র নিয়ে খুলনা মেডিকেল কলেজ হাসপাতালের সামনের গেটে আসেন। ,এ সময় নবজাতকের বাবা তুরাব আলি ও তার আত্মীয়স্বজন অ্যাম্বুলেন্স ভাড়া করা নিয়ে কথা বলছিলেন। অতিরিক্ত ভাড়া চাওয়া নিয়ে অ্যাম্বুলেন্সচালক ও রোগীর আত্মীয়স্বজনদের মধ্যে কথা কাটাকাটি হয়। একপর্যায়ে সেটি হাতাহাতি পর্যন্ত পৌঁছায়। ,নবজাতকটি ছিল তার খালার কোলে। হাতাহাতি ঠেকাতে তিনি কোলে থাকা নবজাতককে পাশের এক নারীর কাছে দেন। পরে পরিস্থিতি শান্ত হলে বাচ্চা নিতে গিয়ে দেখেন ওই নারী সেখানে নেই। মুহূর্তের মধ্যে পুরো হাসপাতালে শোরগোল পড়ে যায়। খবর পেয়ে তাৎক্ষণিকভাবে পুলিশ উপস্থিত হয় সেখানে। এদিকে সদ্য সন্তান জন্ম দেওয়া মা রানিমা বেগম এ ঘটনায় দিশেহারা হয়ে পড়েন।,এ ব্যাপারে হাসপাতালের পরিচালক ডা. মো. রবিউল হাসান বলেন, বিষয়টি পুলিশকে জানানো হয়েছে। পুলিশ ঘটনাস্থলে এসেছিল।,সোনাডাঙ্গা থানার এসআই সুকান্ত দাস বলেন, শিশুটিকে উদ্ধারের চেষ্টা চলছে। হাসপাতালের সামনের সিসিটিভির ফুটেজ যাচাই করা হচ্ছে।",bn,2023-01-25 13:53:00+06:00
Jugantor,জেসিন্ডার স্থলাভিষিক্ত হলেন তারই মিত্র হিপকিন্স,international,https://www.jugantor.com/international/638458/%E0%A6%9C%E0%A7%87%E0%A6%B8%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%B8%E0%A7%8D%E0%A6%A5%E0%A6%B2%E0%A6%BE%E0%A6%AD%E0%A6%BF%E0%A6%B7%E0%A6%BF%E0%A6%95%E0%A7%8D%E0%A6%A4-%E0%A6%B9%E0%A6%B2%E0%A7%87%E0%A6%A8-%E0%A6%A4%E0%A6%BE%E0%A6%B0%E0%A6%87-%E0%A6%AE%E0%A6%BF%E0%A6%A4%E0%A7%8D%E0%A6%B0-%E0%A6%B9%E0%A6%BF%E0%A6%AA%E0%A6%95%E0%A6%BF%E0%A6%A8%E0%A7%8D%E0%A6%B8,"গত সপ্তাহে পদত্যাগের ঘোষণা দিয়ে সবাইকে অবাক করে দিয়েছিলেন নিউজিল্যান্ডের জনপ্রিয় প্রধানমন্ত্রী জেসিন্ডা অরডার্ন। সব সংকট সফলতার সঙ্গে সামাল দেওয়া এই নেতা এমন করে ক্ষমতা থেকে সরে যাবেন ভাবেননি দেশটির জনগণ। জেসিন্ডার পদত্যাগের ঘোষণার সপ্তাহ পর দেশটির প্রধানমন্ত্রীর দায়িত্ব নিলেন ক্রিস হিপকিন্স। খবর এএফপির।,এই হিপকিন্স জেসিন্ডার অন্যতম শুভাকাঙ্ক্ষী হিসেবে পরিচিত। তিনি নিউজিল্যান্ডের ৪১তম প্রধানমন্ত্রী হিসেবে শপথ নিয়েছেন। ,শপথ নিয়ে হিপকিন্স বলেছেন, তিনি চেষ্টা করবেন জেসিন্ডার সঙ্গে সুসম্পর্ক বজায় রেখে চলতে। সাবেক প্রধানমন্ত্রীর কাছ থেকে সর্বাত্মক সহযোগিতাও চেয়েছেন তিনি।,বুধবার রাজধানী ওয়েলিংটনে আনুষ্ঠানিকভাবে প্রধানমন্ত্রী হিসেবে নিয়োগ পান ৪৪ বছর বয়সি এ রাজনীতিক। ,দেশকে নেতৃত্ব দেওয়ার মতো ‘শক্তি আর নেই’ এমনটি জানিয়ে পদত্যাগের ঘোষণা দিয়েছিলেন ৪২ বছর বয়সি অরডার্ন। তার আনুষ্ঠানিক পদত্যাগপত্র বুধবার গ্রহণ করেন নিউজিল্যান্ডের গভর্নর জেনারেল সিন্ডি কিরো। ,অরডার্ন সরকারের কোভিড-১৯ মহামারি মোকাবিলার নেওয়া উদ্যোগে নেতৃত্ব দিয়ে মন্ত্রী হিসেবে নিজের একটি ভাবমূর্তি তৈরি করেছিলেন হিপকিন্স। সেই ভাবমূর্তিতে ভর করে এবার তিনি দেশকে নেতৃত্ব দেওয়ার জায়গায় পৌঁছে গেলেন।,দেশের পরবর্তী নেতা হওয়ার পথে গত রোববার ক্ষমতাসীন লেবার দলীয় ককাসের সর্বসম্মত সমর্থন পান হিপকিন্স, এবার আসছে অক্টোবরের সাধারণ নির্বাচনে ক্ষমতা ধরে রাখার কঠিন চ্যালেঞ্জ মোকাবিলায় নেতৃত্ব দিতে হবে তাকে।,মতামত জরিপগুলোতে দেখা গেছে, ক্ষমতসীন দলটি জনপ্রিয়তায় রক্ষণশীল বিরোধীদল ন্যাশনাল পার্টির চেয়ে পিছিয়ে আছে।,আবাসন সংকট, জীবনযাপনের বাড়ন্ত খরচ, বন্ধকি সুদের হারবৃদ্ধি এবং অপরাধ নিয়ে বাড়তে থাকা উদ্বেগের কারণে গত কয়েকমাস ধরে অরডার্ন সরকারের জনপ্রিয়তা কমতে থাকে, দল হিসেবে লেবার পার্টিও জনসমর্থন হারাতে থাকে।,সম্প্রতি হিপকিন্স স্বীকার করেছেন, আগেই কঠোর লকডাউনের পদক্ষেপ থেকে সরে আসা উচিত ছিল।,
 ",bn,2023-01-25 12:45:00+06:00
Jugantor,জমি নিয়ে সংঘর্ষে ২ যুবক নিহত,country-news,https://www.jugantor.com/country-news/638464/%E0%A6%9C%E0%A6%AE%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A7%A8-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4,"দিনাজপুরের ঘোড়াঘাট উপজেলায় জমি নিয়ে বিরোধের জের ধরে দুপক্ষের সংঘর্ষে মনোয়ার হোসেন মিম (২৪) ও রাকিব হোসেন (২৫) নামে দুই যুবক নিহত হয়েছেন। এতে আহত হয়েছেন আরও অন্তত ৫ জন। ,বুধবার সকালে ঘোড়াঘাট উপজেলার চুনিয়াপাড়া চারমাথা মোড় নামক স্থানে এ ঘটনা ঘটে। ,নিহত মনোয়ার হোসেন মিম চারমাথা এলাকার হায়দার আলীর ছেলে এবং রাকিব এ এলাকার ইসমাইল হোসেনের ছেলে। ,স্থানীয়রা জানান, মনোয়ার হোসেন মিম ও রাকিবের পরিবারের সঙ্গে একই এলাকার ওমর আলীর পরিবারের ২৮ শতক জমি নিয়ে দীর্ঘদিন বিরোধ চলে আসছিল। বুধবার সকালে ওই জমিতে দু’পক্ষ দেশীয় অস্ত্র-শস্ত্র নিয়ে সংঘর্ষে জড়িয়ে পড়ে। এতে দু'পক্ষের বেশ কয়েকজন গুরুতর আহত হয়। এদের মধ্যে মনোয়ার হোসেন মিমকে ঘোড়াঘাট উপজেলা স্বাস্থ্য কমপ্লেক্সে নেয়ার পথে এবং রাকিব হোসেনকে রংপুর মেডিকেল কলেজ হাসপাতালে নেয়ার পথে মারা যায়। ,ঘোড়াঘাট থানার ওসি আবু হাসান কবীর জমি নিয়ে সংঘর্ষের ঘটনা নিশ্চিত করে জানান, তিনি ঘটনাস্থলেই মনোয়ার হোসেন মিম নামে একজন মৃত্যুর খবর নিশ্চিত হয়েছেন। অপর গুরুতর আহত একজনকে রংপুর মেডিকেল কলেজ হাসপাতালে নেওয়ার কথা জেনেছেন। তবে রংপুরে নেওয়ার পথে মৃত্যুর খবর নিশ্চিত করে জানাতে পারেনি ওসি আবু হাসান কবীর। ,তবে পারিবারিক সূত্রে জানা গেছে, রংপুরে নেওয়ার পথে রাকিব হোসেনের মুত্যু হয়েছে। আহতদের ঘোড়াঘাট উপজেলা স্বাস্থ্য কমপ্লেক্স ও স্থানীয়ভাবে চিকিৎসা দেওয়া হচ্ছে।",bn,2023-01-25 13:57:00+06:00
Jugantor,রাহুল-আথিয়ার বিয়ের ছবি ভাইরাল,sports,https://www.jugantor.com/sports/638226/%E0%A6%B0%E0%A6%BE%E0%A6%B9%E0%A7%81%E0%A6%B2%E0%A6%86%E0%A6%A5%E0%A6%BF%E0%A6%AF%E0%A6%BC%E0%A6%BE%E0%A6%B0-%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%9B%E0%A6%AC%E0%A6%BF-%E0%A6%AD%E0%A6%BE%E0%A6%87%E0%A6%B0%E0%A6%BE%E0%A6%B2,"কেএল রাহুল ও আথিয়া শেঠির বিয়ের ছবি ভাইরাল! আলোর বিপরীতে তোলা একটি ছবি মনে করিয়ে দেয় ভিকি কৌশল ও ক্যাটরিনা কাইফ এবং আলিয়া ভাট ও রণবীর কাপুরের বিয়ের ছবি। ,গতকাল (সোমবার) প্রেমের পাখি কে এল রাহুল এবং আথিয়া শেঠি পরিবার এবং ঘনিষ্ঠ বন্ধুদের উপস্থিতিতে খান্দালায় শুনিল শেঠির বাংলোতে গাঁটছাড়া বাঁধেন। পরে দম্পতি বিবাহ অনুষ্ঠানের ঘনিষ্ঠ মুহূর্তের কিছু ছবি শেয়ার করে। সেখানে আথিয়াকে অনামিকা খান্না চিকাংগারী লেহেঙ্গায় চমৎকার দেখাচ্ছিল। সঙ্গে আইভেরি শেরওয়ানিতে কেএল রাহুলকেও অসম্ভব সুন্দর লাগছিল। ,যখন সব ছবিগুলোই উজ্জ্বলতা ছিল। তার মধ্যে একটি ছবিতে আলিয়া-রণবীর এবং ভিকি-ক্যাটরিনার বিয়ের কথা স্মরণ করিয়ে দেয়।,বিয়ের ছবি শেয়ার দিয়ে কেএল রাহুল এবং আথিয়া শেট্টি লিখেছেন, আজ কিভাবে ভালোবাসতে হয় আমি শিখি আপনার আলোতে।,আমাদের প্রিয়জনদের সঙ্গে যে বাড়িতে বিবাহবন্ধনে আবদ্ধ হয়েছি সেখানে আমাদের প্রচুর আনন্দ ও প্রশান্তি দিয়েছে। একসঙ্গের যাত্রায় কৃতজ্ঞতার পূর্ণ হৃদয়ের সঙ্গে আপনাদের আশীর্বাদ খুঁজি।,শেষের ছবিতে কেএল রাহুলের চারপাশেই আথিয়ার হাত। তারা যেহেতু উভয়ের দিকে ভালোবাসার দৃষ্টিতে তাকিয়ে আছে। পেছনে আলো উজ্জ্বলভাবে জ্বলছে। স্টারব্রাস্টের  প্রভাবে সুন্দর পরিবেশ সৃষ্টি হয়।,ছবিগুলো জোসেফ রাধিক তুলেছিলেন এবং সেগুলো জাদুকরি থেকে কিছুতেই কমতি ছিল না। ,আলিয়া ভাট এবং রণবীর কাপুর, ভিকি কৌশল ও ক্যাটরিনা কাইফের বিয়ের ছবিগুলোতেও একই ধরনেই শর্ট ছিল।",bn,2023-01-24 22:58:00+06:00
Jugantor,"ভালো ফলনের পরও খাদ্য আমদানি কেন, জানালেন কৃষিমন্ত্রী",national,https://www.jugantor.com/national/638466/%E0%A6%AD%E0%A6%BE%E0%A6%B2%E0%A7%8B-%E0%A6%AB%E0%A6%B2%E0%A6%A8%E0%A7%87%E0%A6%B0-%E0%A6%AA%E0%A6%B0%E0%A6%93-%E0%A6%96%E0%A6%BE%E0%A6%A6%E0%A7%8D%E0%A6%AF-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF-%E0%A6%95%E0%A7%87%E0%A6%A8-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%95%E0%A7%83%E0%A6%B7%E0%A6%BF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"ভালো ফলনের পরও খাদ্য আমদানির কারণ ব্যাখ্যা করেছেন কৃষিমন্ত্রী ড. আবদুর রাজ্জাক। তিনি বলেন, কৌশলগত বিষয়, নিলামের যে সিন্ডিকেট, এরা করে কী, সবসময় দাম বাড়িয়ে দেয়। তাদের ইচ্ছেমতো নিয়ন্ত্রণ করে। আমাদের যখন রপ্তানির কিছুটা সুযোগ থাকে, তখন তারা ভয় পায় যে রপ্তানি বেশি হলে তাদের লস হবে। তখন তারা মজুতটা কম করে। এটা আমাদের একটা কৌশল।,বুধবার ডিসি সম্মেলনের ফাঁকে সাংবাদিকদের সঙ্গে আলাপকালে তিনি এসব কথা বলেন। ,কৃষকের কাছ থেকে ধান কেনার বিষয়ে আবদুর রাজ্জাক বলেন, আমরা খরচ হিসাব করি, ডিজেল-সার-সেচের কতটুকু খরচ, ধান কাটা থেকে শুরু করে মাড়াই পর্যন্ত এক মণ ধানে কত খরচ হলো তার ওপর। আমরা কেজিপ্রতি এক টাকা দুই টাকা বেশি ধরে দাম নির্ধারণ করি।,তিনি বলেন, এত ধান বিক্রি হয়েছে, ১৮০০ টাকা মণ পর্যন্ত বাংলাদেশে ধান বিক্রি হয়েছে। এটা ভালো না, কিন্তু হয়েছে। আমনের ফলন ভালো হওয়ার পরও ১২০০-১৩০০ টাকা করে ধানের মণ বিক্রি হয়েছে। কাজেই আমরা দাম দিলাম, না দিলাম— আমরা ঠিক করেছি কৃষকের যাতে লাভ হয়, সেটি ধরেই আমরা মূল্য নির্ধারণ করি। ,দেশে কোনো মানুষ এখন না খেয়ে থাকছে কিনা, সেই প্রশ্ন রেখে আবদুর রাজ্জাক বলেন, অতীতে কার্তিক মাসে মঙ্গা হলেও দেশে এখন কোনো খাদ্য সংকট নেই, মঙ্গা নেই।,
 ",bn,2023-01-25 14:16:00+06:00
Jugantor,কেন লেপার্ড পেতে মরিয়া ইউক্রেন?,international,https://www.jugantor.com/international/638224/%E0%A6%95%E0%A7%87%E0%A6%A8-%E0%A6%B2%E0%A7%87%E0%A6%AA%E0%A6%BE%E0%A6%B0%E0%A7%8D%E0%A6%A1-%E0%A6%AA%E0%A7%87%E0%A6%A4%E0%A7%87-%E0%A6%AE%E0%A6%B0%E0%A6%BF%E0%A7%9F%E0%A6%BE-%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8,"ইউরোপজুড়ে ব্যবহৃত লেপার্ড-২ ট্যাংককে বিশ্বের সবচেয়ে শক্তিশালী ট্যাংকের মডেলের মধ্যে একটি ধরা হয়। এ কারণেই রাশিয়ার নতুন আক্রমণ ঠেকাতে লেপার্ড-২ ট্যাংকে ঝুঁকছে ইউক্রেন। ,ইউক্রেনে যেসব অস্ত্র রয়েছে তার বেশির ভাগই সোভিয়েত ইউনিয়ন বা তার পরবর্তী সময়ের। এই সংকট থেকে উত্তরণেই যুদ্ধে অন্তত ৩০০ ট্যাংক প্রয়োজন বলেও জানিয়েছে  ইউক্রেন।,মূলত রণাঙ্গনে জার্মানির তৈরি এই ট্যাংকের জুড়ি নেই। এই ট্যাংকের রয়েছে ৫০০ কিমি. পর্যন্ত দূরের লক্ষ্যবস্তুতে অনায়াসে আঘাত করার ক্ষমতা। কর্দমাক্ত-বন্ধুর পথেও সর্বোচ্চ ৬৮ কিলোমিটার গতিতে ছুটতে পারে। প্রধান অস্ত্র হিসেবে সজ্জিত ১২০ মিমি. মসৃণ বোর গান। দুটি সমাক্ষীয় হালকা মেশিনগান রয়েছে এতে।,যুক্তরাষ্ট্রের এম-৪৮ প্যাটনের পরিবর্তে ১৯৭০ দশকের শেষের দিকে তৈরি এই ট্যাংক অল্প সময়ের মধ্যেই গতিশীলতা, ফায়ারপাওয়ার আর বলিষ্ঠ বর্মের কারণে বিখ্যাত হয়ে ওঠে।  ,বিভিন্ন যুদ্ধের গৌরবোজ্জ্বল ইতিহাস নিয়ে কানাডাসহ ইউরোপের বিভিন্ন দেশ এমনকি অন্যান্য দেশেও বীরত্ব দেখিয়েছে এই ট্যাংক। কসোভো, বসনিয়া, আফগানিস্তান ও সিরিয়াতে শত্রুদের শক্তিশালী ক্ষেপণাস্ত্রের বিরুদ্ধে লড়াই করেছে।  ,লেপার্ড-২ ট্যাংক হলো বিশ্বের অন্যতম প্রথমসারির যুদ্ধট্যাংক। জার্মানির সেনাবাহিনী এবং অনেক ইউরোপীয় দেশের সামরিক বাহিনী এ ট্যাংক ব্যবহার করে। ,এ ট্যাংকের নানা বৈশিষ্ট্য আছে। ডিজাইনও বিভিন্ন রকম হয়। এ ট্যাংকে নাইটভিশন ইকুইপমেন্ট এবং একটি লেজার রেঞ্জ ফাইন্ডার আছে, এর সাহায্যে লক্ষ্যবস্তুর দূরত্ব মাপা যায়। লেজার রেঞ্জ ফাইন্ডার রুক্ষ ভূখণ্ড বা রুক্ষ ভূমির ওপর দিয়ে যাওয়ার সময় চলমান লক্ষ্যের ওপর ভালোভাবে নজরদারি করতে সাহায্য করে। ",bn,2023-01-24 22:57:00+06:00
Jugantor,সাত্তার ভূঁইয়ার সমর্থনে কর্মিসভায় আ.লীগের কেন্দ্রীয় নেতা,country-news,https://www.jugantor.com/country-news/638221/%E0%A6%B8%E0%A6%BE%E0%A6%A4%E0%A7%8D%E0%A6%A4%E0%A6%BE%E0%A6%B0-%E0%A6%AD%E0%A7%82%E0%A6%81%E0%A6%87%E0%A7%9F%E0%A6%BE%E0%A6%B0-%E0%A6%B8%E0%A6%AE%E0%A6%B0%E0%A7%8D%E0%A6%A5%E0%A6%A8%E0%A7%87-%E0%A6%95%E0%A6%B0%E0%A7%8D%E0%A6%AE%E0%A6%BF%E0%A6%B8%E0%A6%AD%E0%A6%BE%E0%A7%9F-%E0%A6%86.%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%80%E0%A7%9F-%E0%A6%A8%E0%A7%87%E0%A6%A4%E0%A6%BE,"ব্রাহ্মণবাড়িয়া-২ (সরাইল-আশুগঞ্জ) আসনের উপনির্বাচন নিয়ে কর্মিসভা করেছেন আওয়ামী লীগের নেতারা। সভায় আওয়ামী লীগের নেতারা উপস্থিত ছিলেন। মঙ্গলবার (২৪ জানুয়ারি) বিকালে সরাইল উপজেলার সিরাজুল ইসলাম অডিটোরিয়ামে এ কর্মিসভার আয়োজন করা হয়। ,সরাইল উপজেলা আওয়ামী লীগের সভাপতি অ্যাডভোকেট নাজমুল হোসেনের সভাপতিত্বে ও উপজেলা আওয়ামী লীগের সাংগঠনিক সম্পাদক সাইফুল ইসলাম ঠাকুর রাব্বির সঞ্চালনায় প্রধান অতিথি ছিলেন আওয়ামী লীগের কেন্দ্রীয় কমিটির সাংগঠনিক সম্পাদক আহমদ হোসেন।,বিশেষ অতিথি ছিলেন ব্রাহ্মণবাড়িয়া-৩ আসনের সংসদ সদস্য ও জেলা আওয়ামী লীগের সভাপতি র আ ম উবায়দুল মোকতাদির চৌধুরী। ,এ সময় বক্তারা বলেন, বিএনপির কাছে প্রবীণ নেতাদের কোনো মূল্যায়ন নেই। আছে শুধু টাকার মূল্যায়ন। টাকা ছাড়া তারা কিছুই চিনে না। সাত্তার সাহেব সেই ভুল সিদ্ধান্ত থেকে ফিরে এসে উপনির্বাচনে স্বতন্ত্র প্রার্থী হয়েছেন। তিনি সঠিক কাজটি করেছেন। তিনি ৫ বারের এমপি ছিলেন। বিএনপি তাকে মূল্যায়ন করেনি। সেজন্য আমরা তার পাশে দাঁড়িয়েছি। ,কর্মিসভায় আরও বক্তব্য রাখেন- জেলা আওয়ামী লীগের সাধারণ সম্পাদক ও জেলা পরিষদের চেয়ারম্যান আল মামুন সরকার, সংরক্ষিত মহিলা সাংসদ ও উপজেলা আওয়ামী লীগের সাধারণ সম্পাদক উম্মে ফাতেমা নাজমা বেগম শিউলি আজাদ, জেলা আওয়ামী লীগের যুগ্ম-সম্পাদক মাহবুবুল বারী চৌধুরী মন্টু, জেলা আওয়ামী লীগের সাবেক যুগ্ম-সম্পাদক মঈন উদ্দিন মঈন, বেসরকারি শিক্ষক কল্যাণ ট্রাস্টের সদস্য সচিব শাজাহান আলম সাজু, বাংলাদেশ আইন সমিতির সভাপতি কামরুজ্জামান আনসারী, সরাইল উপজেলা পরিষদের চেয়ারম্যান ও সাবেক আওয়ামী লীগের সাধারণ সম্পাদক রফিক উদ্দিন ঠাকুর, জেলা আওয়ামী লীগের সাবেক সাংগঠনিক সম্পাদক আব্দুল হান্নান রতন প্রমুখ।",bn,2023-01-24 22:54:00+06:00
Jugantor,হোয়াটসঅ্যাপে ভালো রেজুলেশনের ছবি,tech,https://www.jugantor.com/tech/638227/%E0%A6%B9%E0%A7%8B%E0%A7%9F%E0%A6%BE%E0%A6%9F%E0%A6%B8%E0%A6%85%E0%A7%8D%E0%A6%AF%E0%A6%BE%E0%A6%AA%E0%A7%87-%E0%A6%AD%E0%A6%BE%E0%A6%B2%E0%A7%8B-%E0%A6%B0%E0%A7%87%E0%A6%9C%E0%A7%81%E0%A6%B2%E0%A7%87%E0%A6%B6%E0%A6%A8%E0%A7%87%E0%A6%B0-%E0%A6%9B%E0%A6%AC%E0%A6%BF,"মেটার মালিকানাধীন মেসেজিং প্ল্যাটফরম হোয়াটসঅ্যাপ রেজুলেশন ঠিক রেখেই ছবি শেয়ার করা যাবে। এমনই নতুন একটি ফিচারের পরীক্ষা চালাচ্ছে প্রতিষ্ঠানটি। ,ইতোমধ্যে অ্যান্ড্রয়েডের জন্য হোয়াটসঅ্যাপের হালনাগাদ বেটা ভার্সনে ফিচারটি দেখা গেছে। যারা সবসময় মেসেজিং পরিষেবাটি ব্যবহার করে তাদের জন্য ফিচারটি অনেক সহায়ক হবে বলে জানিয়েছেন বিশ্লেষকরা। কেননা এর মাধ্যমে ছবির মানে কোনো পরিবর্তন আনা ছাড়াই শেয়ার করা যাবে। ,অতীতে হোয়াটসঅ্যাপে ছবি শেয়ারের জন্য অটো, ডাটা সেভার ও বেস্ট কোয়ালিটি অপশন দেওয়া হতো। তবে এতেও খুব একটা সুবিধা হতো না। ডাটা সেভিং মোডে হোয়াটসঅ্যাপ দশমিক ৯ মেগাপিক্সেলে ছবি পাঠাত। ,অন্যদিকে বেস্ট কোয়ালিটি অপশনে রেজুলেশন থাকত ১ দশমিক ৪ মেগাপিক্সেল। কিন্তু বর্তমান সময়ের পরিপ্রেক্ষিতে এটি খুবই কম। নতুন ফিচারটির মাধ্যমে হোয়াটসঅ্যাপ প্রতিযোগী প্ল্যাটফর্ম টেলিগ্রামের মতো হয়ে যাবে। ,টেলিগ্রাম দীর্ঘদিন থেকে ব্যবহারকারীদের ভালো রেজুলেশনে ছবি শেয়ার করার সুবিধা দিয়ে আসছে। ওয়াবেটাইনফো প্রায় সময়ই বিভিন্ন ফিচারের কথা জানায়। ,কিন্তু সেগুলো ব্যবহারকারীদের জন্য কবে নাগাদ চালু করা হবে সে বিষয়ে কোনো তথ্য পাওয়া যায়নি। ফিচারটি চালু হলে ব্যবহারকারীরা তাদের প্রিয়জনের সঙ্গে সহজেই ছবি আদান-প্রদান করতে পারবে।,
 ",bn,2023-01-24 22:59:00+06:00
Jugantor,"কাদের সিদ্দিকীর অনুষ্ঠানে মন্ত্রী ও কেন্দ্রীয় আ.লীগ নেতা, জোটবদ্ধের ইঙ্গিত",country-news,https://www.jugantor.com/country-news/638220/%E0%A6%95%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A6%E0%A6%BF%E0%A6%95%E0%A7%80%E0%A6%B0-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A7%87-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%93-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%80%E0%A7%9F-%E0%A6%86.%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE-%E0%A6%9C%E0%A7%8B%E0%A6%9F%E0%A6%AC%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%87%E0%A6%99%E0%A7%8D%E0%A6%97%E0%A6%BF%E0%A6%A4,"মুক্তিযুদ্ধকালীন কাদেরিয়া বাহিনীর বঙ্গবন্ধুর কাছে অস্ত্র জমা দেওয়ার ৫০ বছর পূর্তি অনুষ্ঠানে যোগ দেন মুক্তিযুদ্ধ বিষয়ক মন্ত্রী আ ক ম মোজাম্মেল হক এবং আওয়ামী লীগের মুক্তিযুদ্ধবিষয়ক সম্পাদক ও সংসদ সদস্য মৃণাল কান্তি দাস। ,সরকার ও দলের পক্ষ থেকে এই দুইজন কাদের সিদ্দিকী বীরউত্তমের উদ্যোগে আয়োজিত অনুষ্ঠানে যোগ দিয়েছেন বলে আয়োজকরা জানিয়েছেন। এছাড়াও আওয়ামী লীগ থেকে বহিষ্কৃত দলের সভাপতিমণ্ডলীর সাবেক সদস্য কাদের সিদ্দিকীর বড় ভাই আব্দুল লতিফ সিদ্দিকীও বক্তব্য রাখেন। ,স্থানীয় আওয়ামী লীগ নেতারা ওই অনুষ্ঠানে যোগ না দিলেও একজন মন্ত্রী ও একজন কেন্দ্রীয় নেতার উপস্থিতি রাজনৈতিক মহল ও সাধারণ মানুষের মাঝে আলোচনার সৃষ্টি হয়েছে। সাধারণ মানুষ মনে করছেন, আগামী নির্বাচনকে সামনে রেখে ক্ষমতাসীন আওয়ামী লীগের সঙ্গে কাদের সিদ্দিকীর কৃষক শ্রমিক জনতা লীগের ঐক্য হচ্ছে। ,মুক্তিযুদ্ধকালীন কাদেররিয়া বাহিনীর সাবেক প্রশাসক আবু মোহাম্মদ এনায়েত করিম জানান, ১৯৭২ সালের ১০ জানুয়ারি বঙ্গবন্ধু শেখ মুজিবুর রহমান স্বদেশ প্রত্যাবর্তন করেন। তারপর ঢাকার বাইরে তিনি প্রথম সফর করেন টাঙ্গাইল। ওই বছর ২৪ জানুয়ারি টাঙ্গাইল শহরের বিন্দুবাসিনী সরকারি বালক উচ্চ বিদ্যালয় মাঠে কাদের সিদ্দিকী তার বাহিনীর সব অস্ত্র বঙ্গবন্ধুর কাছে জমা দেন। বিভিন্ন প্রকারের এক লাখ চার হাজার অস্ত্র সেদিন বঙ্গবন্ধুর কাছে দেওয়া হয়েছিলো। সেই ঐতিহাসিক দিনটির ৫০ বছর পূর্তি উপলক্ষে কাদেররিয়া বাহিনীর পক্ষ থেকে টাঙ্গাইল শহীদ মিনারে এ আলোচনা সভার আয়োজন করা হয়। ,অনুষ্ঠানে জেলা আওয়ামী লীগের সভাপতি ও জেলা পরিষদের চেয়ারম্যান ফজলুর রহমান খানকে আমন্ত্রণ জানানো হয়েছিলো। কিন্তু তিনি অনুষ্ঠানে আসতে অপারগতা প্রকাশ করায় ক্ষোভ প্রকাশ করেন বঙ্গবীর কাদের সিদ্দিকী বীরউত্তম। ,মুক্তিযুদ্ধবিষয়ক মন্ত্রী আ ক ম মোজাম্মেল হক বলেন, কাদের সিদ্দিকী ইতিহাসের গর্বিত সন্তান। মুক্তিযুদ্ধের মহামানব। তার বীরত্বগাথা ইতিহাসে বিরল। যুদ্ধ শেষে বিজয়ী হয়ে তিনি এক লাখ চার হাজার অস্ত্র বঙ্গবন্ধুর কাছে জমা দিয়েছিলেন। এটি একটি বিস্ময়। বাংলাদেশ সৃষ্টিতে কাদেরিয়া বাহিনীর গৌরবোজ্জ্বল ভূমিকা রয়েছে। ,মন্ত্রী বলেন, কাদের সিদ্দিকীর বক্তব্যে স্থানীয় আওয়ামী লীগ সম্পর্কে যে মনোভাব প্রকাশ- তা আমার জন্য বিব্রতকর। আমরা এই অনুষ্ঠানকে জাতীয় রাজনীতির প্রেক্ষাপটে দেখতে চাই। সম্পর্কের কোন অবনতি থাকলে তা জাতীয়ভাবে নিতে চাই না। জাতীয়ভাবে আমরা মনে করি এটি একটি ঐতিহাসিক দিন। ,আওয়ামী লীগের মুক্তিযুদ্ধ বিষয়ক সম্পাদক সংসদ সদস্য মৃণাল কান্তি দাস বলেন, দলের সাধারণ সম্পাদক ওবায়দুল কাদের তাকে এ অনুষ্ঠানে যোগদানের নির্দেশ প্রদান করেছেন। ,তিনি কাদের সিদ্দিকীকে বঙ্গবন্ধুর স্বার্থক আদর্শিক পুত্র অবহিত করে বলেন, আসুন আমরাও আপনাকে নিয়ে পথ চলতে চাই। ২০২৪ সালে যে নির্বাচন হবে সেই নির্বাচনে এক বৃত্তে থাকবেন মুক্তিযুদ্ধের বীর সেনানীরা। স্বার্থক পিতার স্বার্থক উত্তরসূরি শেখ হাসিনার নেতৃত্বে আমরা স্বাধীনতাবিরোধী শক্তির বিরুদ্ধে লড়ব। ,কাদেরিয়া বাহিনীর অস্ত্র জমাদান দিবস উদযাপন কমিটির আহ্বায়ক আবু মোহাম্মদ এনায়েত করিমের সভাপতিত্বে বক্তব্য দেন- সাবেক মন্ত্রী ও সাবেক সংসদ সদস্য আব্দুল লতিফ সিদ্দিকী, বীর মুক্তিযোদ্ধা কবি বুলবুল খান মাহবুব, কবি আল মুজাহিদী, আব্দুল কাদের সিদ্দিকীর সহধর্মিণী নাসরিন সিদ্দিকী, জেলা বিএনপির সাবেক সভাপতি বীরমুক্তিযোদ্ধা হামিদুল হক মোহন, জেলা জাতীয় পার্টির সাধারণ সম্পাদক আব্দুস ছালাম চাকলাদার, আবুল কালাম আজাদ বীরবিক্রম, হাবিবুর রহমান তালুকদার বীরপ্রতীক প্রমুখ। ,গত ২৩ ডিসেম্বর কাদের সিদ্দিকী প্রধানমন্ত্রী শেখ হাসিনার সঙ্গে সপরিবারে গণভবনে গিয়ে সাক্ষাৎ করেন। তারপর থেকেই রাজনৈতিক মহলে গুঞ্জন রয়েছে তিনি আওয়ামী লীগের নেতৃত্বাধীন জোটে যাচ্ছেন। ওই সাক্ষাতের পর এটিই ছিল কাদের সিদ্দিকীর টাঙ্গাইলে প্রথম কোনো সভা।,
 ",bn,2023-01-24 22:53:00+06:00
Jugantor,"ক্রিকেট খেলাকে কেন্দ্র করে দফায় দফায় সংঘর্ষ, অর্ধশতাধিক আহত",country-news,https://www.jugantor.com/country-news/638222/%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F-%E0%A6%96%E0%A7%87%E0%A6%B2%E0%A6%BE%E0%A6%95%E0%A7%87-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0-%E0%A6%95%E0%A6%B0%E0%A7%87-%E0%A6%A6%E0%A6%AB%E0%A6%BE%E0%A7%9F-%E0%A6%A6%E0%A6%AB%E0%A6%BE%E0%A7%9F-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%85%E0%A6%B0%E0%A7%8D%E0%A6%A7%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%86%E0%A6%B9%E0%A6%A4,"ফরিদপুরের ভাঙ্গায় ক্রিকেট খেলাকে কেন্দ্র করে ১০ গ্রামের মধ্যে দফায় দফায় সংঘর্ষের ঘটনা ঘটেছে।  মঙ্গলবার সকাল ১০টায় কেএম বিশ্ববিদ্যালয় মাঠে এ ঘটনা ঘটে।  ,এ ঘটনায় পুলিশ ও সাংবাদিকসহ প্রায় অর্ধশতাধিক লোক আহত হন। খবর পেয়ে পুলিশ ঘটনাস্থলে পৌঁছে ৫৪ রাউন্ড গুলি ছুড়ে দুইপক্ষকে ছত্রভঙ্গ করে পরিস্থিতি নিয়ন্ত্রণে আনে।  এ সময় হামলাকারীরা ৩-৪টি দোকান ভাংচুর ও লুঠপাট করে। সংঘর্ষে আহতদের ভাঙ্গা ও ফরিদপুর মেডিকেল কলেজ হাসপাতালে ভর্তি করা হয়। ,পুলিশ ও এলাকা সূত্র জানায়, মঙ্গলবার সকাল ১০টার সময় ভাঙ্গা পৌরসভা ও আলগী ইউনিয়নের কিছু যুবকদের মধ্যে ক্রিকেট খেলা নিয়ে প্রথমে মারামারি সূত্রপাত হয়। পরে পৌরসভা কাপুড়িয়া সদরদী, হোগলাডাঙ্গি সদরদীসহ আশপাশের গ্রাম ও আলগী ইউনিয়নের সোনাখোলা, মাজারদিয়া, বালিয়াচরাসহ আশপাশের গ্রাম দুই ভাগে বিভক্ত হয়ে সংঘর্ষে জড়িয়ে পড়ে। ,এ বিষয়ে ভাঙ্গা থানার ওসি জিয়ারুল ইসলাম জানান, সকালে যুবক ছেলেরা কেএম বিশ্ববিদ্যালয় মাঠে ক্রিকেট খেলা নিয়ে দুপক্ষের মধ্যে মারামারি হয়। পরে তাদের অভিভাবকেরা ঘোষণা দিয়ে সংঘর্ষ জড়িয়ে পড়ে। পরিস্থিতি নিয়ন্ত্রণে আনতে ৫৪ রাউন্ড গুলি ছুড়তে বাধ্য হই।  কোনো পক্ষই অভিযোগ করেনি। অভিযোগ পেলে ব্যবস্থা নেওয়া হবে।, ",bn,2023-01-24 22:55:00+06:00
Jugantor,রংপুরে বেড়েছে তাপমাত্রা,country-news,https://www.jugantor.com/country-news/638223/%E0%A6%B0%E0%A6%82%E0%A6%AA%E0%A7%81%E0%A6%B0%E0%A7%87-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%A4%E0%A6%BE%E0%A6%AA%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE,"উত্তরের বিভাগীয় নগরী রংপুরসহ এ অঞ্চলে দুই দিনের ব্যবধানে তাপমাত্রা বেড়েছে ২ ডিগ্রি সেলসিয়াসের বেশি। ফলে দিনের ঝলমলে রোদে কিছুটা গরম উপলব্ধি করছেন এখানকার মানুষজন। তাপমাত্রা বৃদ্ধি পাওয়ায় আলু ও বোরো চাষিসহ মানুষজনের মাঝে স্বস্তি এসেছে। তবে দিন শেষে সন্ধ্যার পরই থাকছে শীত।,এদিকে রংপুর আবহাওয়া অফিস জানিয়েছেন, আপাতত শৈত্যপ্রবাহের শঙ্কা নেই। তবে শীত বাড়া-কমার মধ্যে থাকবে।,আবহাওয়া অফিস সূত্রে জানা গেছে, ২২ জানুয়ারি রংপুরে সর্বনিম্ন তাপমাত্রা ছিল ১০ দশমিক ৭ ডিগ্রি সেলসিয়াস, ২৩ জানুয়ারি সর্বনিম্ন ছিল ১১ দশমিক ৭ ডিগ্রি সেলসিয়াস। মঙ্গলবার সর্বনিম্ন তাপমাত্রা এসে ঠেকেছে ১২ দশমিক ৯ ডিগ্রি সেলসিয়াসে। দুই দিনের ব্যবধানে তাপমাত্রা বেড়েছে ২ দশমিক ২ ডিগ্রি সেলসিয়াস।,আবহাওয়া অফিসের মতে, চলতি বছর জানুয়ারিতে শীতের তীব্রতা অন্যান্য বছরগুলোর তুলনায় কিছুটা বেশি ছিল। তাপমাত্রা ৮ ডিগ্রি সেলসিয়াসের নিচে নেমেছিল। ফলে ফসল ও জনজীবনে নেতিবাচক প্রভাব পড়েছিল। কৃষকরা আলু ও বোরো ধানের বীজতলা নিয়ে চিন্তিত ছিলেন। গত দুই দিনে আবহাওয়ায় দুই ডিগ্রি সেলসিয়াসের বেশি তাপমাত্রা বৃদ্ধি পাওয়ায় মানুষজনের মাঝে স্বস্তি এনে দিয়েছে। এতে অনেকেই দুশ্চিন্তামুক্ত হয়েছেন। তবে সবচেয়ে বেশি খুশি বৃদ্ধ ও শিশুরা।,নগরীর জাহাজ কোম্পানি মোড়ে কথা হয় মাহমুদুল হাসান ও রিজু ইসলামের সঙ্গে। তাদের বাড়ি নগরীর বাহার কাছনা ও মুলটোল এলাকায়। তারা জানান, গত কয়েক দিনের শীতের কারণে শিশু ও বৃদ্ধরা ভোগান্তিতে ছিলেন। জ্বর-সর্দি-কাশসহ বিভিন্ন রোগ লেগে ছিল। রোদ উঠায় কিছুটা স্বস্তি লাগছে।,কয়েকজন পথচারী জানান, প্রকৃতি থেকে এবারের মতো শীত বিদায় নিচ্ছে। শীতের বিদায় ঘণ্টা বাজতে শুরু করেছে।,রংপুর অফিসের আবহাওয়াবিদ মোস্তাফিজার রহমান বলেন, প্রতিদিন তাপমাত্রা কিছুটা বাড়তে থাকবে। শীতের মাত্রা কিছুটা ওঠানামা করতে পারে।",bn,2023-01-24 22:56:00+06:00
Jugantor,ইউপি চেয়ারম্যানের ১৭ বছরের কারাদণ্ড,country-news,https://www.jugantor.com/country-news/638225/%E0%A6%87%E0%A6%89%E0%A6%AA%E0%A6%BF-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A7%A7%E0%A7%AD-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1,"অস্ত্র মামলায় নোয়াখালীর বেগমগঞ্জ উপজেলার কুতুবপুর ইউনিয়ন পরিষদের চেয়ারম্যান ও আওয়ামী লীগ নেতা মো. কামাল হোসেনকে অস্ত্র মামলায় ১৭ বছরের সশ্রম কারাদণ্ড দিয়েছেন আদালত।,দণ্ডপ্রাপ্ত মো. কামাল হোসেন বেগমগঞ্জের ১২নং কুতুবপুর ইউনিয়নের ৬ নম্বর ওয়ার্ডের কুতুবপুর গ্রামের হাজী বজলুর রহমানের ছেলে ও বেগমগঞ্জ আওয়ামী লীগ প্রস্তাবিত কমিটির সহ-সভাপতি।,সোমবার বিকালে নোয়াখালীর বিশেষ ট্রাইব্যুনাল-৪ এর বিচারক মাসফিকুল হক আসামি চেয়ারম্যান কামাল হোসেনের উপস্থিতিতে এ রায় ঘোষণা করেন। পরে তাকে নোয়াখালী জেলা কারাগারে পাঠানো হয়েছে।,জেলা পিপি গুলজার আহমেদ জুয়েল জানান, আসামি কামাল হোসেনকে ৭ বছরের সশ্রম কারাদণ্ডে দণ্ডিত করা হয়েছে।",bn,2023-01-24 22:58:00+06:00
Jugantor,"ইউক্রেনে দুর্নীতির অভিযোগ, উচ্চপদস্ত কয়েক কর্মকর্তা বরখাস্ত",international,https://www.jugantor.com/international/638230/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%89%E0%A6%9A%E0%A7%8D%E0%A6%9A%E0%A6%AA%E0%A6%A6%E0%A6%B8%E0%A7%8D%E0%A6%A4-%E0%A6%95%E0%A7%9F%E0%A7%87%E0%A6%95-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4,"রাশিয়ার বিরুদ্ধে যুদ্ধের মধ্যে ইউক্রেনে সরকারি কর্মকর্তাদের বিরুদ্ধে দুর্নীতির একাধিক অভিযোগ উঠেছে। দুর্নীতির অভিযোগে বেশ কয়েকজন শীর্ষ কর্মকর্তাকে বরখাস্ত করা হয়েছে। তাদের মধ্যে রয়েছেন প্রেসিডেন্টের শীর্ষস্থানীয় এক উপদেষ্টা, চারজন সহকারী মন্ত্রী ও পাঁচজন আঞ্চলিক গভর্নর। খবর বিবিসির। ,ইতিমধ্যে অভিযোগ খতিয়ে দেখার নির্দেশ দিয়েছেন প্রেসিডেন্ট ভলোদিমির জেলেনস্কি। তার নির্দেশের পরই শুরু হয়েছে দুর্নীতিবিরোধী অভিযান।,একাধিক মন্ত্রী ও সরকারি কর্মকর্তার বিরুদ্ধে সম্প্রতি ঘুষ, খাদ্যদ্রব্য মজুত করে রেখে উচ্চ মূল্যে বিক্রি ও একজনের বিরুদ্ধে সরকারি অর্থে বিলাসবহুল জীবনযাপনের অভিযোগ ওঠে। এরপরই প্রেসিডেন্ট জেলেনস্কি দুর্নীতিবিরোধী অভিযানের নির্দেশ দেন। প্রেসিডেন্টের উপদেষ্টা মিখাইলো পোদোলিয়াক বলেন, দুর্নীতিগ্রস্ত কর্মকর্তাদের বিচারের আওতায় আনতে জনগণের মধ্য থেকে দাবি উঠেছে। এ অবস্থায় প্রেসিডেন্ট এমন ব্যবস্থা নিয়েছেন।,দুর্নীতিবিরোধী অভিযানের প্রথম ধাপেই সরকারের অনুমতি ছাড়া জ্যেষ্ঠ সরকারি কর্মকর্তাদের দেশত্যাগের ওপর নিষেধাজ্ঞা জারি করেছেন প্রেসিডেন্ট জেলেনস্কি।,নিউইয়র্ক টাইমসের এক প্রতিবেদনে বলা হয়েছে, মঙ্গলবার প্রথম বরখাস্ত করা হয় প্রেসিডেন্টের কার্যালয়ের সহকারী প্রধান কিরিলো টিমোশেঙ্কোকে। তিনি আঞ্চলিক নীতিনির্ধারণের বিষয়টি দেখতেন। এর আগে তিনি প্রেসিডেন্ট জেলেনস্কির নির্বাচনী প্রচারণা দলেও কাজ করেছেন। গত ফেব্রুয়ারিতে রাশিয়ার বাহিনী ইউক্রেনে হামলা শুরুর পর জেলেনস্কি সরকারের মুখপাত্রের ভূমিকায় আসেন টিমোশেঙ্কো। তার বিরুদ্ধে সরকারি অর্থে বিলাসবহুল গাড়ি ব্যবহার করার অভিযোগ উঠেছে। যদিও তিনি অভিযোগ অস্বীকার করেছেন।,সহকারী প্রতিরক্ষামন্ত্রী ভিয়াশ্চেস্লাভ শাপোভালভকেও বরখাস্ত করা হয়। শাপোভালভ সামরিক বাহিনীর সদস্যদের মধ্যে খাদ্য সরবরাহের দায়িত্বে ছিলেন। তার বিরুদ্ধে অভিযোগ, অজানা প্রতিষ্ঠান থেকে বেশি দামে খাদ্যদ্রব্য কিনতেন। খাদ্যদ্রব্য মজুত রেখে উচ্চ মূল্যে বিক্রির জন্য চুক্তি করার অভিযোগ উঠেছে তার বিরুদ্ধে। মন্ত্রণালয় অবশ্য এসব অভিযোগ অস্বীকার করে একে 'কারিগরি ত্রুটি বলেছে। প্রতিরক্ষামন্ত্রী ওলেস্কি রেজনিকভের বিরুদ্ধেও একই অভিযোগ উঠেছে। ,এ ছাড়া সহকারী প্রসিকিউটর জেনারেল ওলেস্কি সিমোনেঙ্কো, কমিউনিটি ও আঞ্চলিক উন্নয়নবিষয়ক সহকারী মন্ত্রী ইভান লুকারিউ ও ভিয়াচেশ্লেভ নেগোদা, সামাজিক নীতিনির্ধারণবিষয়ক সহকারী মন্ত্রী ভিতালি মুজিশেঙ্কো এবং নিপ্রোপেত্রোভস্ক, জাপোরিঝঝিয়া, কিয়েভ, সুমি ও খেরসনের গভর্নররা পদত্যাগ করেছেন।,প্রেসিডেন্ট জেলেনস্কির দল ক্ষমতাসীন সারভেন্ট অব দ্য পিপল পার্টির প্রধান ডেভিপ আরাখামিয়া বলেন, দুর্নীতিগ্রস্ত মন্ত্রী ও কর্মকর্তাদের কারাগারে যেতে হতে পারে।,দুর্নীতির দীর্ঘ ইতিহাস রয়েছে ইউক্রেনের। দুর্নীতিবিরোধী আন্তর্জাতিক সংস্থা ট্রান্সপারেন্সি ইন্টারন্যাশনাল দুর্নীতি নিয়ে প্রতিবছর একটি তালিকা প্রকাশ করে। সংস্থাটির ২০২১ সালের তালিকায় দেখা যায়, দুর্নীতির ক্ষেত্রে ১৮০টি দেশের মধ্যে ওই বছর ইউক্রেনের অবস্থান ছিল ১২২তম। এদিকে ইউক্রেন যে ইউরোপীয় ইউনিয়নের (ইইউ) সদস্য হওয়ার আবেদন করেছে, সেখানে আবেদন গ্রহণের শর্তগুলোর মধ্যে অন্যতম একটি হচ্ছে দুর্নীতিবিরোধী অভিযান।,সরকারের উচ্চ মহলে দুর্নীতির বিরুদ্ধে প্রেসিডেন্ট জেলেনস্কিও সোচ্চার। গত রোববার তিনি বলেন, আগে সরকারি প্রতিষ্ঠান ব্যবহার করে অনেকে দুর্নীতির মাধ্যমে নিজের কার্যসিদ্ধি করেছেন। রাষ্ট্রীয় প্রতিষ্ঠানের মাধ্যমে দুর্নীতি করার অতীতের সে চর্চা এখন থেকে মেনে নেওয়া হবে না।,জেলেনস্কির এই ঘোষণার এক দিন আগে গত শনিবার দেশটির অবকাঠামো উন্নয়নবিষয়ক সহকারী মন্ত্রী ভাসিল লোজিনস্কিকে গ্রেপ্তার করা হয়। তার বিরুদ্ধে অভিযোগ, বিদ্যুৎ উৎপাদনকাজে ব্যবহৃত জেনারেটর সরবরাহের জন্য তিনি সাড়ে তিন লাখ ডলারের বেশি ঘুষ নেন। তবে অভিযোগ অস্বীকার করেছেন তিনি।,
 ",bn,2023-01-24 23:39:00+06:00
Jugantor,কারওয়ানবাজারে দুই সাংবাদিকের ওপর হামলা,national,https://www.jugantor.com/national/media/638202/%E0%A6%95%E0%A6%BE%E0%A6%B0%E0%A6%93%E0%A7%9F%E0%A6%BE%E0%A6%A8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%A6%E0%A7%81%E0%A6%87-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE,"রাজধানীর কারওয়ানবাজারে একটি বেসরকারি টেলিভিশনের দুই সাংবাদিকের ওপর হামলা চালিয়েছে মাদক কারবারিরা। হামলাকারীরা টেলিভিশনের গাড়ি ও ক্যামেরা ভাঙচুর করে। পরে র‌্যাব ও পুলিশ অভিযান চালিয়ে ঘটনাস্থল থেকে চারজনকে গ্রেফতার করেছে। ,আহত দুই সাংবাদিক হলেন- বেসরকারি টেলিভিশন চ্যানেল এসএ টিভির স্টাফ রিপোর্টার ও বাংলাদেশ ক্রাইম রিপোর্টার্স অ্যাসোসিয়েশনের (ক্র্যাব) সদস্য তাইফুর রহমান তুহিন এবং ক্যামেরাপারসন টিএইচ মুসলিম।,মাদক কারবারিদের হামলায় আহত তাইফুর রহমান তুহিন জানান, র‌্যাবের একটি প্রোগ্রাম শেষ করে কারওয়ানবাজারে মাদক কারবারিদের হামলার শিকার হন তিনি এবং তার ক্যামেরাপারসন। মাদক কারবারিদের ছোড়া ইট-পাটকেলে গাড়ির গ্লাস ভেঙে যায় এবং তারা আহত হন। তবে মাদক কারবারিদের পরিচয় সম্পর্কে কিছু জানাতে পারেননি তুহিন।,এদিকে তাইফুর রহমান তুহিনের ওপর হামলার তীব্র প্রতিবাদ জানিয়েছে বাংলাদেশ ক্রাইম রিপোর্টার্স অ্যাসোসিয়েশন (ক্র্যাব)। হামলাকারীদের দৃষ্টান্তমূলক শাস্তির দাবি জানিয়েছেন ক্র্যাব সভাপতি মির্জা মেহেদী তমাল ও সাধারণ সম্পাদক মামুনুর রশিদসহ কার্যনির্বাহী কমিটির নেতারা।",bn,2023-01-24 21:52:00+06:00
Jugantor,নারীকে যৌন হয়রানির অভিযোগে চেয়ারম্যান বরখাস্ত,country-news,https://www.jugantor.com/country-news/638228/%E0%A6%A8%E0%A6%BE%E0%A6%B0%E0%A7%80%E0%A6%95%E0%A7%87-%E0%A6%AF%E0%A7%8C%E0%A6%A8-%E0%A6%B9%E0%A7%9F%E0%A6%B0%E0%A6%BE%E0%A6%A8%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4,"যৌন হয়রানির অভিযোগে নওগাঁর বদলগাছি উপজেলার মথুরাপুর ইউনিয়ন পরিষদের (ইউপি) চেয়ারম্যান মাসুদ রানাকে সাময়িক বরখাস্ত করা হয়েছে। এ বিষয়ে সোমবার স্থানীয় সরকার, পল্লী উন্নয়ন ও সমবায় মন্ত্রণালয়ের স্থানীয় সরকার বিভাগ থেকে একটি প্রজ্ঞাপন জারি করা হয়েছে।,মঙ্গলবার বিকালে উপজেলা নির্বাহী কর্মকর্তা আলপনা ইয়াসমিন এ তথ্য নিশ্চিত করেছেন।,উপজেলা প্রশাসন সূত্রে জানা যায়, মথুরাপুর ইউপির চেয়ারম্যান মাসুদ রানার বিরুদ্ধে গত বছরের ১৩ জুন এক নারী যৌন হয়রানি ও অনৈতিক প্রস্তাবের অভিযোগ তুলে জেলা প্রশাসকসহ সংশ্লিষ্ট বিভিন্ন দপ্তরে লিখিত অভিযোগ করেন। ওই অভিযোগের ভিত্তিতে উপজেলা প্রশাসন তদন্ত শুরু করে। তদন্তে অভিযোগ প্রমাণিত হওয়ায় জেলা প্রশাসক ওই ইউপি চেয়ারম্যানের বিরুদ্ধে বিধি অনুযায়ী ব্যবস্থা গ্রহণের জন্য মন্ত্রণালয়ের সংশ্লিষ্ট দপ্তরে সুপারিশ করেন। ওই সুপারিশ অনুযায়ী তার বিরুদ্ধে শাস্তিমূলক ব্যবস্থা নেওয়া হয়েছে।,এ বিষয়ে বদলগাছির উপজেলা নির্বাহী কর্মকর্তা (ইউএনও) আলপনা ইয়াসমিন বলেন, চেয়ারম্যান মাসুদ রানার বিরুদ্ধে আনিত অভিযোগ স্থানীয় প্রশাসন গঠিত তদন্ত কমিটির কাছে সন্দেহাতীতভাবে প্রমাণিত হয়েছে। এ কারণে ওই ইউপি চেয়ারম্যানকে তার পদ থেকে সাময়িক বরখাস্ত করে প্রজ্ঞাপন জারি করেছে স্থানীয় সরকার বিভাগ। এ সংক্রান্ত একটি চিঠি সোমবার সন্ধ্যায় আমাদের কাছে পৌঁছেছে। এখন যিনি প্যানেল চেয়ারম্যান রয়েছেন, তিনি চেয়ারম্যানের দায়িত্ব পালন করবেন।,ওই নারীর করা লিখিত অভিযোগ সূত্রে জানা যায়, মাসুদ রানা ২০২১ সালে অনুষ্ঠিত ইউপি নির্বাচনের আগে থেকে ওই নারীকে বিভিন্নভাবে যৌন হয়রানি করে আসছিলেন। তিনি মোবাইল ফোনে এবং বেশ কিছু চিঠির মাধ্যমে তাকে অনৈতিক সম্পর্কের প্রস্তাব দিতেন। ওই প্রস্তাবে রাজি না হওয়ায় চেয়ারম্যান নির্বাচিত হওয়ার পর মাসুদ রানা ওই নারীর মোবাইল ফোন কেড়ে নেন এবং তার ফোনে থাকা বেশ কিছু গোপন তথ্য মুছে ফেলেন।,এসব কারণে ওই নারী মথুরাপুর ইউপির চেয়ারম্যান মাসুদ রানার বিরুদ্ধে গত বছরের ১৩ জুন জেলা প্রশাসক স্থানীয় সরকার বিভাগের উপপরিচালক এবং উপজেলা নির্বাহী কর্মকর্তার কাছে লিখিত অভিযোগ দেন।",bn,2023-01-24 23:00:00+06:00
Jugantor,মহিলা ভাইস চেয়ারম্যানকে সভার মধ্যে হেনস্তার অভিযোগ ইউপি চেয়ারম্যানের বিরুদ্ধে,country-news,https://www.jugantor.com/country-news/638229/%E0%A6%AE%E0%A6%B9%E0%A6%BF%E0%A6%B2%E0%A6%BE-%E0%A6%AD%E0%A6%BE%E0%A6%87%E0%A6%B8-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A6%95%E0%A7%87-%E0%A6%B8%E0%A6%AD%E0%A6%BE%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%B9%E0%A7%87%E0%A6%A8%E0%A6%B8%E0%A7%8D%E0%A6%A4%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%87%E0%A6%89%E0%A6%AA%E0%A6%BF-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87,"কক্সবাজারের রামু উপজেলার ফঁতেখারকুল ইউপি চেয়ারম্যান সিরাজুল ইসলাম ভুট্টোর বিরুদ্ধে উপজেলা মহিলা ভাইস চেয়ারম্যান ও উপজেলা মহিলা আওয়ামী লীগের সভাপতি আফসানা জেসমিন পপিকে হেনস্তার অভিযোগ উঠেছে। মঙ্গলবার বেলা সাড়ে ১১টায় উপজেলা পরিষদের মিলনায়তনে মাসিক সমন্বয় সভায় এ ঘটনা ঘটে।,উপজেলা মহিলা ভাইস চেয়ারম্যান আফসানা জেসমিন পপি জানান, তিনি ফতেখাঁরকুল ইউনিয়নে ভিজিডির তালিকায় তিনজন হতদরিদ্রের নাম জমা দেন। পরবর্তী সময়ে তার দেওয়া ওই উপকারভোগীর নামগুলো তালিকা থেকে কেটে দেন ইউপি চেয়ারম্যান সিরাজুল ইসলাম ভুট্টো। ওই বিষয়ে সমন্বয় সভায় অভিযোগ উত্থাপন করলে ইউপি চেয়ারম্যান ক্ষিপ্ত হয়ে বক্তব্য চলাকালে তাকে তুই-তোকারি করে অশোভন ও অমার্জিত আচরণের একপর্যায়ে মাইক্রোফোন ছুড়ে মারতে উদ্যত হন। এ সময় উপজেলা পরিষদ চেয়ারম্যান সোহেল সরওয়ার কাজল, ইউএনও ফাহমিদা মুস্তফাসহ ইউপি চেয়ারম্যানরা কিংকর্তব্যবিমূঢ় হয়ে পড়েন। পরে উপস্থিত সবার অনুরোধে স্বাভাবিক হয় পরিস্থিতি।,মহিলা ভাইস চেয়ারম্যান পপি কান্নাজড়িত কণ্ঠে সাংবাদিকদের বলেন, দীর্ঘদিন থেকে ইউপি চেয়ারম্যান সিরাজুল ইসলাম ভুট্টো মানসিকভাবে তাকে হেনস্তা করে আসছিলেন। এমনকি গত কয়েক দিন আগেও উপজেলা প্রশাসনের এক কর্মকর্তা ও এক জনপ্রতিনিধির সামনেও খারাপ প্রস্তাবের ইঙ্গিত দিয়েছেন চেয়ারম্যান ভুট্টো।,এদিকে সমন্বয় সভায় তর্কাতর্কির একপর্যায়ে ইউপি চেয়ারম্যান সিরাজুল ইসলাম ভুট্টো উপজেলা পরিষদ চত্বরে তার ইটভাটার শতাধিক শ্রমিককে লাটিসোটাসহ নিয়ে আসতে বলেন বলে জানান সভায় উপস্থিত একাধিক ব্যক্তি। এতে পরিস্থিতি আরও ঘোলাটে হয়। পরে রামু থানা পুলিশ এসে পরিস্থিতি শান্ত করে।,অভিযোগের বিষয়ে জানতে ফঁতেখারকুল ইউপি চেয়ারম্যান সিরাজুল ইসলাম ভুট্টোর সঙ্গে মোবাইল ফোনে একাধিকবার ফোন করে ও খুদেবার্তা পাঠিয়ে যোগাযোগের চেষ্টা করেও সাড়া মেলেনি।,মাসিক সমন্বয় সভায় এমন অপ্রীতিকর ঘটনা কাম্য নয় বলে মন্তব্য করেন উপজেলা নির্বাহী কর্মকর্তা ফাহমিদা মুস্তফা। এরকম একটি অনাকাঙ্ক্ষিত পরিস্থিতির সম্মুখীন হওয়ার জন্য তিনি প্রস্তুত ছিলেন না বলে জানান।",bn,2023-01-24 23:18:00+06:00
Jugantor,"ফেসবুকে অশ্লীল ছবি ভিডিও দেওয়ার হুমকি, স্কুলছাত্রীর আত্মহত্যা",country-news,https://www.jugantor.com/country-news/638199/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E0%A6%85%E0%A6%B6%E0%A7%8D%E0%A6%B2%E0%A7%80%E0%A6%B2-%E0%A6%9B%E0%A6%AC%E0%A6%BF-%E0%A6%AD%E0%A6%BF%E0%A6%A1%E0%A6%BF%E0%A6%93-%E0%A6%A6%E0%A7%87%E0%A6%93%E0%A7%9F%E0%A6%BE%E0%A6%B0-%E0%A6%B9%E0%A7%81%E0%A6%AE%E0%A6%95%E0%A6%BF-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE,"চাঁদপুরের কচুয়ায় বিভিন্ন সময়ে মোবাইলে ধারণ করা ছবি ও ভিডিও ফেসবুকে ছড়িয়ে দেওয়ার হুমকি দেওয়ায় সুমনা আক্তার শাহনাজ (১৭) নামে এক স্কুলছাত্রী বিষপানে আত্মহত্যা করেছে। মঙ্গলবার কচুয়া পৌরসভাধীন করইশ গ্রামে এ ঘটনা ঘটে।,নিহত সুমনা কচুয়া পৌরসভার এমএলএসএস সুমন হোসেনের মেয়ে। সে কচুয়া ক্যামব্রিয়ান স্কুলের নবম শ্রেণির ছাত্রী ছিল।,এ ঘটনায় কড়ইয়া গ্রামের শহীদ মুন্সীর ছেলে অভিযুক্ত ফুয়াদ হাসান রিফাতের শাস্তির দাবিতে মঙ্গলবার দুপুরে বিক্ষোভ ও প্রতিবাদ মিছিলসহ থানা ঘেরাও করে কচুয়া ক্যামব্রিয়ান স্কুলের শিক্ষার্থীরা। পরে ওসি এ ঘটনার ন্যায়বিচারের আশ্বাস দিলে বিক্ষোভ মিছিল তুলে নেয় শিক্ষার্থীরা।,নিহত সুমনা আক্তার শাহনাজের বাবা সুমন হোসেন জানান, আমার মেয়ের অমতে ফুয়াদ হাসান রিফাত বিভিন্ন সময়ে মোবাইলে ছবি ও ভিডিও ধারণ করে সোশ্যাল মিডিয়ায় ছড়িয়ে দেওয়ার হুমকি দেয়। এতে ক্ষোভে অভিমানে আমার মেয়ে নিজগৃহে আমাদের অজান্তে বিষপান করে। পরে তাকে উদ্ধার করে কচুয়া উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।,কচুয়া থানার ওসি মো. ইব্রাহিম খলিল বলেন, নিহত স্কুলছাত্রীর লাশ উদ্ধার করে ময়নাতদন্তের জন্য চাঁদপুর মর্গে প্রেরণ করা হয়েছে। নিহতের পরিবারের পক্ষ থেকে লিখিত অভিযোগ পেয়েছি। তদন্তপূর্বক অভিযুক্তের বিরুদ্ধে আইনানুগ ব্যবস্থা নেওয়া হবে।",bn,2023-01-24 21:48:00+06:00
Jugantor,উদ্ধার হওয়া অর্পিত সম্পত্তি পরিদর্শন করলেন মন্ত্রণালয়ের প্রতিনিধি দল,country-news,https://www.jugantor.com/country-news/638201/%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%B9%E0%A6%93%E0%A7%9F%E0%A6%BE-%E0%A6%85%E0%A6%B0%E0%A7%8D%E0%A6%AA%E0%A6%BF%E0%A6%A4-%E0%A6%B8%E0%A6%AE%E0%A7%8D%E0%A6%AA%E0%A6%A4%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A6%BF%E0%A6%A6%E0%A6%B0%E0%A7%8D%E0%A6%B6%E0%A6%A8-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A6%BE%E0%A6%B2%E0%A7%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A8%E0%A6%BF%E0%A6%A7%E0%A6%BF-%E0%A6%A6%E0%A6%B2,"ঢাকার নবাবগঞ্জের কলাকোপা ইউনিয়নে অবস্থিত প্রায় দেড়শ বছর পূর্বে তৎকালীন জমিদার ব্রজেন রায় ওরফে সুদর্শন রায় কর্তৃক নির্মিত ব্রজ নিকেতন নামের নান্দনিক বাড়িটি বাংলাদেশ সরকারের অর্পিত সম্পত্তি হিসেবে তালিকাভুক্ত হয়। প্রথমবারের মতো সরকারে একটি উচ্চপর্যায়ের প্রতিনিধি দল ব্রজ নিকেতন পরিদর্শন করেছেন সোমবার বেলা ১১টায়।,এ সময় তারা কলাকোপা ইউনিয়নে পেশিশক্তি ও রাজনৈতিক প্রভাব খাটিয়ে বিভিন্ন জমিদার বাড়ি ও সরকারি জমি দখলমুক্ত করতে অভিযান চলমান থাকবে বলে গণমাধ্যমকে জানায়।,এ সময় প্রধানমন্ত্রীর বেসরকারি শিল্প ও বিনিয়োগ বিষয়ক উপদেষ্টা সালমান ফজলুর রহমান, সংস্কৃতি মন্ত্রণালয়ের সচিব আবুল মনসুর, প্রত্নতত্ত্ব অধিদপ্তরের মহাপরিচালক চন্দন কুমার দে, নবাবগঞ্জ উপজেলা নির্বাহী কর্মকর্তা মতিউর রহমান, ওসি শেখ সিরাজুল ইসলামসহ জনপ্রতিনিধি ও আওয়ামী লীগের নেতারা উপস্থিত ছিলেন।,এ সময় বক্তারা বলেন, দখলে থাকা সরকারি জমি উদ্ধার করে হেরিটেজ ও রিসোর্ট করে মানুষের বিনোদনের ব্যবস্থা করা হবে। কেউ যাতে পেশিশক্তি ব্যবহার করে জনগণের অধিকার ক্ষুণ্ণ করতে না পারে সে ব্যবস্থা নেওয়া হবে। কলাকোপার বেশ কিছু পুরনো জমিদার বাড়ি একটি চক্র দখলে রেখে ব্যক্তিগত কাজে ব্যবহার ও বাণিজ্যিক প্রতিষ্ঠান করেছে; যা খুব দ্রুতই সরকারের হেফাজতে নেওয়ার প্রক্রিয়া করা হবে।,কলাকোপা ইউনিয়নের একাধিক বাসিন্দা অভিযোগ করেন, এই ইউনিয়নের মধ্য দিয়ে প্রবাহিত ইছামতি নদীর অংশ ও খাল দখল  করে গড়ে উঠেছে বিনোদন পার্কসহ বিভিন্ন স্থাপনা। ফলে সরকারি খাল আজ বিলুপ্তির পথে। অপরদিকে প্রতিনিয়ত ছোট হয়ে আসছে ইছামতি নদী। পেশিশক্তি ও রাজনৈতিক প্রভাব খাটিয়ে এসব ভোগদখল করছেন বিভিন্ন ব্যক্তিরা।,ইতোমধ্যে নবাবগঞ্জ উপজেলা প্রশাসন, ভূমি অফিস সরকারি জমি দখলমুক্ত করতে কাজ শুরু করেছে। ফলে দখলবাজদের মধ্যে আতঙ্ক বিরাজ করছে।,এলাকাবাসীর দাবি, বাংলাদেশ সরকারের তালিকাভুক্ত অর্পিত সম্পত্তি উদ্ধারের পাশাপাশি, নদী ও সরকারি খাল দখলবাজদের চিহ্নিত করে জমি উদ্ধারে দ্রুত ব্যবস্থা নেওয়া হোক।,স্থানীয়রা জানান, শুধু ব্রজ নিকেতন নয়। আশপাশে পুরনো একাধিক জমিদার বাড়ি, তেলে বাড়ি, নবকুঠির দখল করে প্রভাবশালীরা বিনোদন স্পট তৈরি করে ব্যক্তিগত ব্যবসা বাণিজ্য করে সরকারের লাখ লাখ টাকা রাজস্ব ফাঁকি দিয়ে চলেছেন। এ বিষয়ে দ্রুত পদক্ষেপ নিয়ে এসব দখলি সম্পত্তি উদ্ধারের দাবি জানান নবাবগঞ্জের সুধীমহল।",bn,2023-01-24 21:51:00+06:00
Jugantor,সড়কের পাশে জন্ম নেওয়া ফুটফুটে শিশুর স্থান হয়েছে মা-মণি নিবাসে,country-news,https://www.jugantor.com/country-news/638200/%E0%A6%B8%E0%A7%9C%E0%A6%95%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%9C%E0%A6%A8%E0%A7%8D%E0%A6%AE-%E0%A6%A8%E0%A7%87%E0%A6%93%E0%A7%9F%E0%A6%BE-%E0%A6%AB%E0%A7%81%E0%A6%9F%E0%A6%AB%E0%A7%81%E0%A6%9F%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%B9%E0%A7%9F%E0%A7%87%E0%A6%9B%E0%A7%87-%E0%A6%AE%E0%A6%BE%E0%A6%AE%E0%A6%A3%E0%A6%BF-%E0%A6%A8%E0%A6%BF%E0%A6%AC%E0%A6%BE%E0%A6%B8%E0%A7%87,"হবিগঞ্জের মাধবপুরে মহাসড়কের পাশে মানসিক ভারসাম্যহীন নাম-পরিচয় না জানা নারীর জন্ম দেওয়া নবজাতকের স্থান হয়েছে সমাজসেবা অধিদপ্তরের পরিচালনাধীন সিলেট মা-মণি নিবাসে। ফুটফুটে ছেলে শিশুটির ভরণপোষণের জন্য দত্তক নিতে চেয়েও পায়নি কয়েক দম্পতি।,ভারসাম্যহীন নারীকে চিকিৎসার জন্ম ওসমানী মেডিকেল কলেজ হাসপাতালে ভর্তি করা হয়েছে। শিশু কল্যাণ বোর্ডের সিদ্ধান্তে সোমবার রাতে তাদের সিলেটে পাঠানো হয়।,এক দম্পতি সোমবার (২৩ জানুয়ারি) দিনভর চেষ্টা করেও তারা শিশুটিকে নিতে পারেননি।,শনিবার দুপুরে ঢাকা-সিলেট মহাসড়কের জগদীশপুর মুক্তিযোদ্ধা চত্বর এলাকায় মানসিক ভারসাম্যহীন নারী প্রসব বেদনায় ছটফট করছিলেন। এ সময় একটি অনুষ্ঠান থেকে ইউএনও মনজুর আহসান মাধবপুরে ফিরছিলেন। বিষয়টি স্বাস্থ্য কর্মকর্তা ডা. এএইচএম ইশতাক মামুনকে জানালে তিনিসহ স্বাস্থ্য বিভাগের লোকজন ঘটনাস্থলে গিয়ে রাস্তার পাশেই  নিরাপদ প্রসব করান। ফুটফুটে ছেলে নবজাতক ও অসুস্থ মাকে উপজেলা স্বাস্থ্য কমপ্লেক্সে এনে চিকিৎসা দেওয়া হয়।,মাধবপুর উপজেলা সমাজসেবা কর্মকর্তা মো. আশরাফ আলী বিষয়টি নিশ্চিত করেছেন। তিনি জানান, শিশু কল্যাণ বোর্ডের সিদ্ধান্তে তাকে সোমবার সিলেটে পাঠানো হয়। সমাজসেবা বিভাগের সেন্ট্রাল হোমের মাধ্যমে সিলেট মা-মণি নিবাসের অধীনে শিশুটিকে হাসপাতালে ভর্তি করা হয়। বর্তমানে মা ও সন্তান সুস্থ  আছে।",bn,2023-01-24 21:50:00+06:00
Jugantor,"পুলিশ সদস্যের স্ত্রীর সন্ধান মেলেনি ১০ দিনেও, পালটাপালটি অভিযোগ",country-news,https://www.jugantor.com/country-news/638203/%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%B8%E0%A6%A6%E0%A6%B8%E0%A7%8D%E0%A6%AF%E0%A7%87%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8-%E0%A6%AE%E0%A7%87%E0%A6%B2%E0%A7%87%E0%A6%A8%E0%A6%BF-%E0%A7%A7%E0%A7%A6-%E0%A6%A6%E0%A6%BF%E0%A6%A8%E0%A7%87%E0%A6%93-%E0%A6%AA%E0%A6%BE%E0%A6%B2%E0%A6%9F%E0%A6%BE%E0%A6%AA%E0%A6%BE%E0%A6%B2%E0%A6%9F%E0%A6%BF-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97,"চট্টগ্রামের রাঙ্গুনিয়ায় এক পুলিশ সদস্যের স্ত্রী গত ১০ দিন ধরে নিখোঁজ রয়েছেন। এ ঘটনায় ওই গৃহবধূর শ্বশুরবাড়ি ও বাবার বাড়ির লোকজন পালটাপালটি অভিযোগ করছেন।,গৃহবধূর শ্বশুরবাড়ির লোকজনের অভিযোগ টাকা ও স্বর্ণালংকার নিয়ে অন্য কারো সঙ্গে পালিয়ে গেছে। তবে গৃহবধূর পিতার বাড়ির লোকজনের দাবি যৌতুকের জন্য তাকে গুম করা হয়েছে।,নিখোঁজ গৃহবধূ উপজেলার কোদালা ইউনিয়নের পূর্ব কোদালা মোহাম্মদপুর ৮ নম্বর ওয়ার্ড এলাকার মুহাম্মদ সাইফুল ইসলামের স্ত্রী।,স্বামী মুহাম্মদ সাইফুল ইসলাম বলেন, গত ১৫ জানুয়ারি তিনি তার কর্মস্থল খাগড়াছড়ির মহালছড়ির এপিবিএনে কর্মরত ছিলেন। তার বড় ভাই তাকে মোবাইল ফোনে তার স্ত্রীর নিখোঁজের বিষয়টি জানান। পরে ঘরে এসে জানতে পারেন ১৪ জানুয়ারি রাতে সবার অগোচরে ঘর থেকে বেরিয়ে গেছে তার স্ত্রী। যাওয়ার সময় নগদ ৪ লাখ টাকা ও ৪ ভরি স্বর্ণালঙ্কারও নিয়ে গেছে। সম্ভবত কারো সঙ্গে সে পালিয়ে গেছে।,মেয়েকে খুঁজে পেতে আকুতি জানিয়ে পিতা মোহাম্মদ সেকান্দর বলেন, বিয়ের পর থেকে যৌতুকের জন্য আমার মেয়েকে সব সময় নির্যাতন করত তার শ্বশুরবাড়ির লোকজন। তারা মেয়েকে খুন করে লাশ গুম করেছে। আমি রোববার রাতে থানায় অভিযোগ করেছি।,এ ব্যাপারে দক্ষিণ রাঙ্গুনিয়া থানার ওসি ওবায়দুল ইসলাম বলেন, পুলিশ সদস্যের স্ত্রীর নিখোঁজের ব্যাপারে সাধারণ ডায়েরি হয়েছে। গৃহবধূর বাবার অভিযোগের বিষয়ে তদন্ত করছি।",bn,2023-01-24 21:54:00+06:00
Jugantor,ব্রাহ্মণবাড়িয়া উপনির্বাচন: সংবাদ সম্মেলনে যা বললেন জাতীয় পার্টির প্রার্থী,country-news,https://www.jugantor.com/country-news/638204/%E0%A6%AC%E0%A7%8D%E0%A6%B0%E0%A6%BE%E0%A6%B9%E0%A7%8D%E0%A6%AE%E0%A6%A3%E0%A6%AC%E0%A6%BE%E0%A7%9C%E0%A6%BF%E0%A7%9F%E0%A6%BE-%E0%A6%89%E0%A6%AA%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%AA%E0%A6%BE%E0%A6%B0%E0%A7%8D%E0%A6%9F%E0%A6%BF%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80,"ব্রাহ্মণবাড়িয়া-২ (সরাইল-আশুগঞ্জ) আসনের উপনির্বাচনে জাতীয় পার্টি মনোনীত প্রার্থী আবদুল হামিদ ভাসানী নিরপেক্ষ নির্বাচন দাবি করেছেন। মঙ্গলবার বিকালে সরাইল প্রেস ক্লাবে এক সংবাদ সম্মেলনে তিনি এ দাবি জানিয়েছেন।,সরাইল প্রেস ক্লাবের সভাপতি মো. আইয়ুব খানের সভাপতিত্বে ও সাধারণ সম্পাদক মাহবুব খান বাবুলের সঞ্চালনায় উপস্থিত ছিলেন- জাতীয় পার্টির যুগ্ম মহাসচিব ফখরুল আহসান শাহজাদা, যুগ্ম মহাসচিব মো. নোমান মিয়া, সাংগঠনিক সম্পাদক সৈয়দ ইফতেখার হাসান, উপজেলা জাতীয় পার্টির সাধারণ সম্পাদক এমদাদুল হক ছালেক, ছাত্র সমাজের কেন্দ্রীয় সদস্য রুবেল ও সদস্য মজিদ বক্স।,জাতীয় পার্টির প্রার্থী আবদুল হামিদ ভাসানী ও কেন্দ্রীয় নেতারা বলেন, আমরা চাই ১ ফেব্রুয়ারির উপনির্বাচন সুষ্ঠু, নিরপেক্ষ ও শান্তিপূর্ণ হবে। এ নির্বাচনের মাধ্যমে সরকার জাতির সামনে অবাধ নিরপেক্ষ নির্বাচনের দৃষ্টান্ত স্থাপন করবে।,ভাসানী আরও বলেন, বঙ্গবন্ধুকন্যা প্রধানমন্ত্রী শেখ হাসিনা অবশ্যই নিরপেক্ষ নির্বাচন দিয়ে দেশ ও জাতিকে বুঝিয়ে দেবেন- নির্বাচন হবে গণতন্ত্রের নির্বাচন।",bn,2023-01-24 21:56:00+06:00
Jugantor,আরবের বর্ষসেরা ক্রীড়াবিদ আশরাফ হাকিমি,sports,https://www.jugantor.com/sports/638207/%E0%A6%86%E0%A6%B0%E0%A6%AC%E0%A7%87%E0%A6%B0-%E0%A6%AC%E0%A6%B0%E0%A7%8D%E0%A6%B7%E0%A6%B8%E0%A7%87%E0%A6%B0%E0%A6%BE-%E0%A6%95%E0%A7%8D%E0%A6%B0%E0%A7%80%E0%A7%9C%E0%A6%BE%E0%A6%AC%E0%A6%BF%E0%A6%A6-%E0%A6%86%E0%A6%B6%E0%A6%B0%E0%A6%BE%E0%A6%AB-%E0%A6%B9%E0%A6%BE%E0%A6%95%E0%A6%BF%E0%A6%AE%E0%A6%BF,"২০২২ কাতার বিশ্বকাপে নজরকাড়া ফুটবল খেলেছেন মরক্কোর ডিফেন্ডার আশরাফ হাকিমি। তারই পুরস্কার পেলেন পিএসজির এই খেলোয়াড়। আরবের বর্ষসেরা ক্রীড়াবিদের মুকুট উঠেছে তার মাথায়। ,রোববার সৌদি আরবের রিয়াদে ‘জয় অ্যাওয়ার্ডস সেরিমনি’ অনুষ্ঠানে তার হাতে তুলে দেওয়া হয় পুরস্কার। মায়ের সঙ্গে অনুষ্ঠানে এসেছিলেন রিয়াল মাদ্রিদের এই সাবেক রাইট-ব্যাক।,মরক্কো জাতীয় দলের হয়ে ২০ ম্যাচে তিন গোল করা হাকিমির জন্ম স্পেনে। গতি, দৌড় ও গোল করার জন্য খ্যাতি রয়েছে ফুটবলবিশ্বের অন্যতম সেরা রাইট-ব্যাক হাকিমির। কাতার বিশ্বকাপে আফ্রিকার প্রথম দেশ হিসাবে সেমিফাইনালে খেলেছে তার দেশ মরক্কো।,
 ",bn,2023-01-24 22:00:00+06:00
Jugantor,দেশের বিরুদ্ধে সশস্ত্র কার্যক্রম নিয়ে পাকিস্তানি আলেমদের ফতোয়া,international,https://www.jugantor.com/international/638211/%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%B8%E0%A6%B6%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%95%E0%A6%BE%E0%A6%B0%E0%A7%8D%E0%A6%AF%E0%A6%95%E0%A7%8D%E0%A6%B0%E0%A6%AE-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF-%E0%A6%86%E0%A6%B2%E0%A7%87%E0%A6%AE%E0%A6%A6%E0%A7%87%E0%A6%B0-%E0%A6%AB%E0%A6%A4%E0%A7%8B%E0%A7%9F%E0%A6%BE,"রাষ্ট্রদ্রোহিতা ও আইনশৃঙ্খলা বাহিনীর বিরুদ্ধে সশস্ত্র কার্যক্রম নিয়ে একটি ফতোয়া (ধর্মীয় সিদ্ধান্ত) জারি করেছেন পাকিস্তানের শীর্ষ আলেমরা। ,এতে বলা হয়েছে- পাকিস্তানের বিরুদ্ধে অভ্যন্তরীণ যেকোনো ধরনের সশস্ত্র কার্যক্রম রাষ্ট্রদ্রোহিতার শামিল; যা ইসলামি আইন অনুযায়ী নিষিদ্ধ ও হারাম। খবর জিয়ো নিউজের।  ,সোমবার সন্ত্রাসবাদের বিরুদ্ধে ‘পয়গামে পাকিস্তান’ নামে একটি জাতীয় সেমিনারে পাকিস্তানের সবমতের আলেমদের সর্বসম্মতিক্রমে এ সিদ্ধান্ত গৃহীত হয়। ,এতে অংশ নিয়ে প্রখ্যাত ইসলামি চিন্তাবিদ মুফতি তাকি উসমানি বলেন, নিষিদ্ধ তেহরিক-ই-তালেবান পাকিস্তান (টিটিপি), যারা পাকিস্তান সেনাবাহিনীর বিরুদ্ধে লড়াই করছিল এবং রাষ্ট্রবিরোধী কার্যকলাপে জড়িত ছিল, তারা ‘বিদ্রোহী’।  ,পাকিস্তান সরকারের পক্ষ থেকে আফগানিস্তানে তার সফরের কথা স্মরণ করে তিনি বলেন, ‘তালেবান সরকারও টিটিপির  কার্যকলাপে অসন্তোষ প্রকাশ করেছে।',সন্ত্রাসবাদের বিরুদ্ধে আয়োজিত এ সেমিনারে পরিকল্পনামন্ত্রী আহসান ইকবাল ছাড়াও পাকিস্তানের বরেণ্য আলেমরা বক্তব্য রাখেন। ,পাকিস্তানের সংবিধানই দেশটির মুসলিম পরিচয় বহন করে উল্লেখ করে মুফতি তাকি উসমানি বলেন, পাকিস্তান একটি মুসলিম রাষ্ট্র। পাকিস্তানের সংবিধানই এ রাষ্ট্রটির জাতিসত্তার পরিচয় বহন করে। তাই এ দেশের বিরুদ্ধে সশস্ত্র কার্যক্রম প্রকাশ্য বিদ্রোহের শামিল; যা নাজায়েজ এবং হারাম। পাকিস্তানের আলেমরা দেশের বিরুদ্ধে কোনো সশস্ত্র কার্যক্রমকে সমর্থন করেন না।  ,যুক্তরাষ্ট্র ও রাশিয়ার বিরুদ্ধে দেওয়া জিহাদের ফতোয়ার কথা উল্লেখ করে তিনি আরও বলেন, নিঃসন্দেহে আমরা রাশিয়া ও যুক্তরাষ্ট্রের বিরুদ্ধে জিহাদের ফতোয়া দিয়েছিলাম। এখনো আমরা সেটির ওপরে রয়েছি; কিন্তু আশ্চর্যের বিষয় হলো- একটি মুসলিম রাষ্ট্রের বিরুদ্ধে কিভাবে জিহাদের ফতোয়া কার্যকর করা হবে?, ,প্রসঙ্গত, পাকিস্তানে নিষিদ্ধ ঘোষিত জঙ্গিগোষ্ঠী তেহরিক-ই-তালেবানের (টিটিপি) সঙ্গে নিরাপত্তা বাহিনীর সংঘর্ষকে ঘিরে খাইবার পাখতুনখাওয়া প্রদেশের দক্ষিণ ওয়াজিরিস্তানে ব্যাপক অরাজকতা চলছে। ,২০২২ সালজুড়ে পাকিস্তানে অন্তত ১৫০টি হামলা চালিয়েছে টিটিপি। এতে বহু হতাহতের ঘটনা ঘটেছে। এরই মধ্যে গত নভেম্বরে পাকিস্তান সরকারের সঙ্গে করা একটি অস্ত্রবিরতি চুক্তি থেকে সরে আসে টিটিপি। ,আফগানিস্তান তালেবানের মধ্যস্থতায় ওই চুক্তি করা হয়েছিল। চুক্তি থেকে নিজেদের প্রত্যাহারের পর টিটিপি যোদ্ধাদের আরও বেশি হামলা চালানোর আদেশ দেন গোষ্ঠীটির নেতারা।,এখন তারা ব্যাপক হামলায় অস্থির করে তুলেছে দেশকে। আত্মঘাতী হামলার ঘটনা ইসলামাবাদ পর্যন্ত এসে পৌঁছেছে। ,টিটিপি সংগঠকেরা খাইবার পাখতুনখাওয়া এবং আশপাশের এলাকায় নিজস্ব প্রশাসক নিয়োগেরও ইঙ্গিত দিচ্ছেন।,
 ,مفتی تقی عثمانی پیغام پاکستان قومی کانفرنس سے خطاب کر رہے ہیں ",bn,2023-01-24 22:23:00+06:00
Jugantor,শীর্ষ ২০ ঋণখেলাপির তালিকা প্রকাশ,national,https://www.jugantor.com/national/others/638209/%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A7%A8%E0%A7%A6-%E0%A6%8B%E0%A6%A3%E0%A6%96%E0%A7%87%E0%A6%B2%E0%A6%BE%E0%A6%AA%E0%A6%BF%E0%A6%B0-%E0%A6%A4%E0%A6%BE%E0%A6%B2%E0%A6%BF%E0%A6%95%E0%A6%BE-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6,"জাতীয় সংসদে দেশের শীর্ষ ২০ ঋণখেলাপির তালিকা প্রকাশ করা হয়েছে। তাদের মোট ঋণের পরিমাণ ১৯ হাজার ২৮৩ কোটি ৯৩ লাখ টাকা। এর মধ্যে খেলাপি ঋণ হচ্ছে ১৬ হাজার ৫৮৭ কোটি ৯২ লাখ টাকা। ২০ জনের তালিকা প্রকাশ করা হলেও মোট ঋণখেলাপির সংখ্যা সাত লাখ ৮৬ হাজার ৬৫। ,মঙ্গলবার অর্থমন্ত্রী আ হ ম মুস্তফা কামাল জাতীয় সংসদের প্রশ্নোত্তরে এ তথ্য জানান। এর আগে ঋণখেলাপির বিষয়ে সংসদ সদস্য শহীদুজ্জামান সরকার অর্থমন্ত্রীর কাছে জানতে চান।,মন্ত্রীর দেওয়া তথ্য অনুযায়ী, শীর্ষ ২০ ঋণখেলাপির মধ্যে সিএলসি পাওয়ার কোম্পানি লিমিটেডের ঋণের স্থিতি ১৭৩২ কোটি ৯২ লাখ টাকা। তাদের খেলাপি ঋণ ১৬৪০ কোটি ৪৪ লাখ টাকা। ওয়েস্টার্ন মেরিন শিপইয়ার্ড লিমিটেডের ঋণের স্থিতি ১৮৫৫ কোটি ৩৯ লাখ টাকা। তাদের খেলাপি ঋণ ১৫২৯ কোটি ৭৪ লাখ টাকা। রিমেক্স ফুটওয়্যার লিমিটেডের ঋণের স্থিতি ১০৭৭ কোটি ৬৩ লাখ টাকা। এদের পুরোটাই খেলাপি ঋণ। রাইজিং স্টিল কোম্পানি লিমিটেডের ঋণের স্থিতি ১১৪২ কোটি ৭৬ লাখ টাকা। তাদের খেলাপি ঋণ ৯৯০ কোটি ২৮ লাখ টাকা। মোহাম্মদ ইলিয়াস ব্রাদার্স (প্রা.) লিমিটেডের ঋণের স্থিতি ৯৬৫ কোটি ৬০ লাখ টাকা। তাদের পুরোটাই খেলাপি ঋণ। ,অর্থমন্ত্রী জানান, রূপালী কম্পোজিট লেদার ওয়্যার লিমিটেডের স্থিতি ও খেলাপি ঋণের পরিমাণ একই। তাদের খেলাপি ঋণ ৮৭৩ কোটি ২৯ লাখ টাকা। ক্রিসেন্ট লেদার্স প্রডাক্ট লিমিটেডের স্থিতি ও খেলাপি ঋণের পরিমাণ ৮৫৫ কোটি ২২ লাখ টাকা। কোয়ান্টাম পাওয়ার সিস্টেমস লিমিটেডের স্থিতি ও খেলাপি ঋণের পরিমাণ ৮১১ কোটি ৩৩ লাখ টাকা। সাদ মুসা ফেব্রিক্স লিমিটেডের ঋণের স্থিতি ১১৩১ কোটি ৮৩ লাখ টাকা। তাদের খেলাপি ঋণের পরিমাণ ৭৭৬ কোটি ৬৩ লাখ টাকা। বি আর স্পিনিং মিলস লিমিটেডের স্থিতি ও খেলাপি ঋণের পরিমাণ ৭২১ কোটি ৪৩ লাখ টাকা। ,তিনি বলেন, এসএ অয়েল রিফাইনারি লিমিটেডের ঋণের স্থিতি ১১৭২ কোটি ৬৯ লাখ টাকা। তাদের খেলাপি ঋণের পরিমাণ ৭০৩ কোটি ৫৩ লাখ টাকা। মাইশা প্রপার্টি ডেভেলমেন্ট লিমিটেডের ঋণের স্থিতি ৬৮৬ কোটি ১৪ লাখ টাকা। তাদের খেলাপি ঋণের পরিমাণ ৬৬৩ কোটি ১৮ লাখ টাকা। রেডিয়াম কম্পোজিট টেক্সটাইল লিমিটেডের ঋণের স্থিতি ৭৭০ কোটি ৪৮ লাখ টাকা। তাদের খেলাপি ঋণের পরিমাণ ৬৬০ কোটি ৪২ লাখ টাকা। সামান্নাজ সুপার অয়েল লিমিটেডের ঋণের স্থিতি এক হাজার ১৩০ কোটি ৬৮ লাখ টাকা। তাদের খেলাপি ঋণের পরিমাণ ৬৫১ কোটি ৭ লাখ টাকা। মানহা প্রিকাস্ট টেকনোলজি লিমিটেডের ঋণের স্থিতি ও খেলাপি ঋণের পরিমাণ ৬৪৭ কোটি ১৬ লাখ টাকা। ,একই প্রশ্নের জবাবে মন্ত্রী আরও বলেন, আশিয়ান এডুকেশন লিমিটেডের ঋণের স্থিতি ৬৫৩ কোটি টাকা। তাদের খেলাপি ঋণের পরিমাণ ৬৩৫ কোটি ৯৪ লাখ টাকা। এসএম স্টিল রি-রোলিং মিলস লিমিটেডের ঋণের স্থিতি ৮৮৮ কোটি ৭১ লাখ টাকা। তাদের খেলাপি ঋণের পরিমাণ ৬৩০ কোটি ২৬ লাখ টাকা। অ্যাপোলো ইস্পাত কমপ্লেক্স লিমিটেডের ঋণের স্থিতি ৮৭২ কোটি ৭২ লাখ টাকা। তাদের খেলাপি ঋণের পরিমাণ ৬২৩ কোটি ৩৪ লাখ টাকা। এহসান স্টিল রি-রোলিং লিমিটেডের ঋণের স্থিতি ৬২৪ কোটি ২৭ লাখ টাকা। তাদের খেলাপি ঋণের পরিমাণ ৫৯০ কোটি ২৩ লাখ টাকা এবং সিদ্দিকী ট্রেডার্সের ঋণের স্থিতি ৬৭০ কোটি ৬৮ লাখ টাকা। তাদের খেলাপি ঋণের পরিমাণ ৫৪১ কোটি ২০ লাখ টাকা।,পাচারকৃত অর্থ উদ্ধারের আইনগত কার্যক্রম চলমান: লুৎফুন নেসা খানের এক প্রশ্নের জবাবে অর্থমন্ত্রী বলেন, সুনির্দিষ্ট তথ্যের ভিত্তিতে বাংলাদেশ থেকে পাচারকৃত অর্থ উদ্ধারে আইনগত কার্যক্রম চলমান। এক্ষেত্রে বাংলাদেশ ফাইন্যান্সিয়াল ইন্টেলিজেন্স ইউনিট (বিএফআইইউ) পাচারকারী বা পাচারকৃত অর্থের বিষয়ে বিদেশি আর্থিক গোয়েন্দা সংস্থা থেকে তথ্য সংগ্রহ করে দুর্নীতি দমন কমিশন, বাংলাদেশ পুলিশের সিআইডি, জাতীয় রাজস্ব বোর্ডসহ বিভিন্ন তদন্তকারী সংস্থায় তা সরবরাহ করে থাকে। বিদেশে (সিঙ্গাপুর, মালয়েশিয়া, হংকং, অস্ট্রেলিয়া, যুক্তরাজ্য, যুক্তরাষ্ট্র, কানাডা ইত্যাদি) ফ্ল্যাট বা বাড়ি কেনা অথবা অন্য কোনো পদ্ধতিতে অর্থ পাচারবিষয়ক বেশকিছু মামলা বর্তমানে দুর্নীতি দমন কমিশনের তদন্তাধীন রয়েছে। ,এ প্রসঙ্গে তিনি আরও বলেন, পুলিশের অপরাধ তদন্ত বিভাগ (সিআইডি) পাচার সংশ্লিষ্ট বেশকিছু মামলা চলমান রয়েছে। প্রসঙ্গত অর্থ পাচার সংক্রান্ত কোনো অভিযোগ বা তথ্য প্রাপ্ত হলে বিএফআইইউ আইনের বিধান অনুযায়ী ‘গোয়েন্দা প্রতিবেদন’ প্রণয়ন করে তা সংশ্লিষ্ট তদন্তকারী সংস্থায় পাঠিয়ে থাকে। বিএফআইইউ থেকে গোয়েন্দা প্রতিবেদন পাওয়ার পর সংশ্লিষ্ট তদন্তকারী সংস্থা অনুসন্ধান ও তদন্ত করে প্রয়োজনীয় বিচারিক প্রক্রিয়া গ্রহণ করে থাকে বলে জানান অর্থমন্ত্রী। ,তিনি বলেন, দুর্নীতি দমন কমিশনের শিডিউলভুক্ত অপরাধের মাধ্যমে অর্জিত অর্থ বিদেশে পাচার করার ঘটনা দুর্নীতি দমন কমিশন এবং বৈদেশিক বাণিজ্যের মাধ্যমে অর্থ বিদেশে পাচারের ঘটনা বর্তমানে জাতীয় রাজস্ব বোর্ড তদন্ত করে থাকে। এছাড়া হুন্ডি বা অন্য কোনো উপায়ে অর্থ পাচার হলে তা বাংলাদেশ পুলিশের সিআইডি তদন্ত করে।,অর্থ পাচার রোধ এবং পাচারকৃত অর্থ বাংলাদেশে ফেরত আনার বিষয়ে সরকার বদ্ধপরিকর এবং এ লক্ষ্যে সরকারের সব সংস্থা একযোগে কাজ করে যাচ্ছে বলে জানান অর্থমন্ত্রী। তিনি বলেন, অর্থ পাচার ও মানি লন্ডারিং প্রতিরোধে বাংলাদেশ সরকার ২০১২ সালে মানি লন্ডারিং প্রতিরোধ আইন জারি করে। পরে ২০১৫ সালে আইনটির বিভিন্ন ধারা সংশোধন করা হয়। আইনের বিভিন্ন ধারা সংশোধনের মাধ্যমে অর্থ পাচার ও মানি লন্ডারিং প্রতিরোধের কার্যক্রমকে আরও জোরদার করা হয়।,তিনি বলেন, আইনের বিধান অনুসারে বৈধ বা অবৈধ উপায়ে অর্জিত অর্থ বা সম্পত্তি নিয়মবহিভর্‚তভাবে বিদেশে পাচার মানি লন্ডারিং অপরাধ হিসেবে চিহ্নিত করা হয়েছে। বিদেশে পাচারকৃত সম্পদ বাংলাদেশে ফেরত আনার লক্ষ্যে গঠিত টাস্কফোর্স পাচারকৃত অর্থ পুনরুদ্ধারে কাজ করে যাচ্ছে।,আইএমএফ থেকে এখন পর্যন্ত কোনো ঋণ পাওয়া যায়নি : সরকারি দলের হাবিবর রহমানের প্রশ্নের জবাবে অর্থমন্ত্রী বলেন, চলতি অর্থবছরে (২০২২-২৩) আইএমএফ (আন্তর্জাতিক মুদ্রা তহবিল) থেকে এখন পর্যন্ত কোনো ঋণ পাওয়া যায়নি। একটি ঋণের বিষয়ে আইএমএফ’র সঙ্গে আলোচনা চলমান রয়েছে। ,বিশ্বব্যাংকের ঋণ : ওই সংসদ সদস্যের প্রশ্নের জবাবে অর্থমন্ত্রী জানান, চলতি অর্থবছরে বিশ্বব্যাংক থেকে ৩০০ মিলিয়ন মার্কিন ডলার ঋণ পাওয়া গেছে। এই ঋণ ৫ বছরের গ্রেস পিরিয়ডসহ ৩০ বছরে পরিশোধযোগ্য।,জাপান সরকারের অর্থছাড়: এম আব্দুল লতিফের প্রশ্নের জবাবে মন্ত্রী জানান, বাংলাদেশের সামগ্রিক উন্নয়নে চলতি অর্থবছরের ডিসেম্বর পর্যন্ত জাপান সরকার ৯২১ দশমিক ৬১ মিলিয়ন মার্কিন ডলার ছাড় করেছে।,কৃষি ঋণের সুদ মওকুফের কোনো পরিকল্পনা নেই: নাজমা আকতারের প্রশ্নের জবাবে অর্থমন্ত্রী বলেন, কৃষি ঋণের সুদ মওকুফের কোনো পরিকল্পনা নেই। এর কারণ উল্লে­খ করতে গিয়ে তিনি বলেন, ব্যাংক আমানতকারীদের কাছ থেকে সংগৃহীত অর্থ দিয়ে কৃষকদের ঋণ দেয়। ব্যাংকের আমানতকারীদের সুদ দিতে হয় বলে প্রচলিত নিয়মে ব্যাংকের পক্ষে কৃষকদের মাঝে দেওয়া ঋণের সুদ মওকুফ করা সম্ভব হয় না।,ডলার সংকট সমাধানে নানা উদ্যোগ: এম আব্দুল লতিফের প্রশ্নের জবাবে চলমান ডলার সংকট কমাতে সরকারের বিভিন্ন উদ্যোগের কথা সংসদে তুলে ধরেন অর্থমন্ত্রী। তিনি বলেন, ডমেস্টিক ব্যাংকিং ইউনিটকে (স্থানীয় ব্যাংক) তাদের অফশোর ব্যাংকিং অপারেশন থেকে বৈদেশিক মুদ্রা তহবিল সংগ্রহের প্রাধিকার দেওয়া হয়েছে, যা ৩০ জুন ২০২৩ পর্যন্ত বলবৎ থাকবে।,ডলার রিজার্ভ: সরকারদলীয় সংসদ সদস্য কাজিম উদ্দিন আহম্মেদের প্রশ্নের জবাবে অর্থমন্ত্রী বলেন, চলতি ১২ জানুয়ারি পর্যন্ত দেশে ডলার রিজার্ভের পরিমাণ ৩২ দশমিক ৪৯ বিলিয়ন মার্কিন ডলার।,বিলম্ব মূল্য পরিশোধ ব্যবস্থায় আমদানির সুযোগ: রমজান মাসে ভোজ্যতেল, ছোলা, ডাল, মটর, পেঁয়াজ, মসলা, চিনি ও খেজুরের মূল্য সহনী রাখাসহ পর্যাপ্ত সরবরাহ নিশ্চিতকল্পে এসব পণ্য ৯০ দিনের বিলম্ব মূল্য পরিশোধের ব্যবস্থায় আমদানির সুযোগ দেওয়া হয়েছে। অর্থমন্ত্রী বলেন, এ ব্যবস্থা ২০২৩ সালের ৩১ মার্চ পর্যন্ত বলবৎ থাকবে। ,চীনা মুদ্রায় লেনদেন : আরেক প্রশ্নের জবাবে অর্থমন্ত্রী বলেন, চীনের সঙ্গে বাণিজ্য সহজীকরণের জন্য সে দেশের মুদ্রায় লেনদেনের সুযোগ দেওয়া হয়েছে। ,সঞ্চয়পত্র বিক্রির হার বৃদ্ধি পেয়েছে: এম আবদুল লতিফের আরেক প্রশ্নের জবাবে অর্থমন্ত্রী বলেন, ২০২১-২২ অর্থবছরে সঞ্চয়পত্র বিক্রির হার আগের বছরের তুলনায় ১৩ দশমিক ৫৭ শতাংশ বৃদ্ধি পেয়েছে। যা টাকার অঙ্কে ১২ হাজার ৩৮৫ কোটি ৬৪ লাখ টাকা। ২০২১-২২ অর্থবছরে সঞ্চয়পত্র বিক্রির পরিমাণ ১ লাখ ৩ হাজার ৬৫২ কোটি ৮ লাখ টাকা। ২০২০-২১ অর্থবছরে এর পরিমাণ ছিল ৯১ হাজার ২৬৬ কোটি ৪৪ লাখ টাকা ।,সিএসআর কার্যক্রমের পরিপ্রেক্ষিতে শীর্ষ ব্যয়কারী ব্যাংক: ফখরুল ইমামের এক প্রশ্নের জবাবে অর্থমন্ত্রী বলেন, করোনার শুরুতে সব তফসিলি ব্যাংককে করপোরেট সামাজিক দায়বদ্ধতা (সিএসআর) কার্যক্রমের আওতায় বিশেষ সিএসআর কার্যক্রম পরিচালনার প্রয়োজনীয় দিকনির্দেশনা দেওয়া হয়। ২০২০ সালে অর্জিত নিট মুনাফার ১%-এর বিপরীতে বিশেষ সিএসআর খাতে ব্যাংকসমূহের বরাদ্দের পরিমাণ ছিল ১০৫ কোটি ৩৯ লাখ টাকা এবং এ খাতে ব্যাংকসমূহের বিতরণ করে ১০৫ কোটি ৯০ লাখ টাকা (মোট বরাদ্দের প্রায় ১০০ দশমিক ৪৮)।,তিনি বলেন, তফসিলি ব্যাংকগুলোর জানুয়ারি-জুন, ২০২২ সময়ে সিএসআর কার্যক্রমের পরিপ্রেক্ষিতে শীর্ষ ব্যয়কারী ১০টি ব্যাংক হলো- ইসলামী ব্যাংক ২০২ কোটি ১৯ লাখ, ডাচ্-বাংলা ৩৯ কোটি ৭ লাখ, দি প্রিমিয়ার ব্যাংক ২৯ কোটি ৯৫ লাখ, এক্সিম ব্যাংক ২৮ কোটি ৩৯ লাখ, মার্কেন্টাইল ব্যাংক ২২ কোটি ১৬ লাখ, শাহজালাল ইসলামী ব্যাংক ২১ কোটি ৬৫ লাখ, আল-আরাফাহ্ ইসলামী ব্যাংক ১৯ কোটি ৮১ লাখ, ঢাকা ব্যাংক ১৪ কোটি ৯৬ লাখ, প্রাইম ব্যাংক ১৪ কোটি ৬৩ এবং ব্র্যাক ব্যাংক ১৪ কোটি ৪৬ লাখ টাকা ব্যয় করে।",bn,2023-01-24 22:05:00+06:00
Jugantor,নাফ নদীতে বিজিবি-বিজিপির যৌথ টহল,country-news,https://www.jugantor.com/country-news/638205/%E0%A6%A8%E0%A6%BE%E0%A6%AB-%E0%A6%A8%E0%A6%A6%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%9C%E0%A6%BF%E0%A6%AC%E0%A6%BF%E0%A6%AC%E0%A6%BF%E0%A6%9C%E0%A6%BF%E0%A6%AA%E0%A6%BF%E0%A6%B0-%E0%A6%AF%E0%A7%8C%E0%A6%A5-%E0%A6%9F%E0%A6%B9%E0%A6%B2,"বাংলাদেশ মিয়ানমার সীমান্তের মধ্যখানে বয়ে যাওয়া নাফ নদীতে অপরাধ দমনে বিজিবি-বিজিপির যৌথ টহল শুরু হয়েছে। মঙ্গলবার দুপুরে টেকনাফ ব্যাটালিয়নের (২ বিজিবি) অধিনায়ক লে. কর্নেল শেখ খালিদ মোহাম্মদ ইফতেখার গণমাধ্যমে পাঠানো এক সংবাদ বিজ্ঞপ্তিতে এ তথ্য নিশ্চিত করেন।,বিজিবি জানায়, বাংলাদেশ-মিয়ানমার সীমান্ত কার্যকরীভাবে সুরক্ষিত রাখার লক্ষ্যে মঙ্গলবার সকালে সীমান্ত ব্যবস্থাপনার সব প্রকার প্রটোকল মেনে সীমান্তের শূন্য লাইনে নাফ নদীতে বিজিবি-বিজিপি পর্যায়ে যৌথ টহল পরিচালনা করা হয়। উক্ত যৌথ টহলে ১২ সদস্য বিশিষ্ট বিজিবি টহল দলের নেতৃত্ব দেন টেকনাফ ব্যাটালিয়নের (২ বিজিবি) অধিনায়ক লে. কর্নেল শেখ খালিদ মোহাম্মদ ইফতেখার এবং বিজিপির ১২ সদস্যের টহল দলের নেতৃত্ব দেন পুলিশ লে. কর্নেল ইয়ে ওয়াই শো, অধিনায়ক, নম্বর (১) বর্ডার গার্ড পুলিশ ব্রাঞ্চ, পিইন ফিউ, মিয়ানমার। ,বিশ্বজুড়ে কোভিড-১৯ এর প্রাদুর্ভাব বৃদ্ধি পাওয়ায় এবং ২০২২ সালের জুলাই মাস হতে মায়ানমার সীমান্তে উদ্ভূত পরিস্থিতির কারণে উভয় দেশের মধ্যে যৌথ টহল বন্ধ ছিল; যা সীমান্ত ব্যবস্থাপনায় বিরূপ প্রভাব ফেলছিল। এরই প্রেক্ষিতে উভয় দেশের সীমান্ত রক্ষী বাহিনীর ঐকান্তিক ও কূটনৈতিক প্রচেষ্টায় এবং গত ৩০ অক্টোবর ২০২২ বিজিবি-বিজিপি ব্যাটালিয়ন কমান্ডার পর্যায়ে পতাকা বৈঠকে উভয় দেশের সম্মতিতে সীমান্তে সার্বক্ষণিক নজরদারির লক্ষ্যে এই যৌথ টহল শুরু করার পরিকল্পনা করা হয়। মঙ্গলবার উভয় দেশের সীমান্ত রক্ষী বাহিনী বাংলাদেশ-মিয়ানমার সীমান্তে যৌথ টহল পরিচালনার কার্যক্রম শুরু করে।,লে. কর্নেল শেখ খালিদ মোহাম্মদ ইফতেখার জানান, যৌথ টহল পরিচালনার ফলে নাফ নদীতে যেসব দ্বীপ বাংলাদেশ-মিয়ানমার আন্তর্জাতিক সীমারেখা বরাবর অবস্থিত এবং যেসব দ্বীপ চোরাকারবারি অথবা দুষ্কৃতকারী দলের অভয়াশ্রম হিসেবে ব্যবহার হতো, তাতে স্ব স্ব সীমান্ত রক্ষী বাহিনীর পরিপূর্ণ নিয়ন্ত্রণ প্রতিষ্ঠিত হবে।,ভবিষ্যতেও দুটি বন্ধুপ্রতিম রাষ্ট্রের সীমান্ত রক্ষী বাহিনীর যৌথ টহল কার্যক্রম চলমান থাকবে। উভয় দেশের সীমান্ত রক্ষী বাহিনী এই যৌথ টহল কার্যক্রম চলমান রাখার মাধ্যমে নিজস্ব সীমান্ত সুরক্ষিত রাখতে পারবে বলে দৃঢ় আশাবাদ ব্যক্ত করেন তিনি।",bn,2023-01-24 21:58:00+06:00
Jugantor,সেই মেধাবী চা-ফেরিওয়ালা পাচ্ছে প্রধানমন্ত্রীর উপহারের ঘর,country-news,https://www.jugantor.com/country-news/638208/%E0%A6%B8%E0%A7%87%E0%A6%87-%E0%A6%AE%E0%A7%87%E0%A6%A7%E0%A6%BE%E0%A6%AC%E0%A7%80-%E0%A6%9A%E0%A6%BE%E0%A6%AB%E0%A7%87%E0%A6%B0%E0%A6%BF%E0%A6%93%E0%A7%9F%E0%A6%BE%E0%A6%B2%E0%A6%BE-%E0%A6%AA%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%89%E0%A6%AA%E0%A6%B9%E0%A6%BE%E0%A6%B0%E0%A7%87%E0%A6%B0-%E0%A6%98%E0%A6%B0,"সকাল বেলা ঘুম ভাঙতে না ভাঙতেই চায়ের ফ্লাক্স হাতে নিয়ে রাস্তায় ঘুরে ঘুরে চা-ফেরিওয়ালা এসএসসিতে জিপিএ-৫ জয়ী সৌরভ কুমারশীল পাচ্ছে প্রধানমন্ত্রীর উপহারের ঘর।,মঙ্গলবার যুগান্তরকে বিষয়টি নিশ্চিত করেছেন উপজেলা নির্বাহী কর্মকর্তা এমএম সামিরুল ইসলাম।,মেধাবী শিক্ষার্থী সৌরভ কুমারশীল পৌর শহরের মাদারীপুর মহল্লার শ্যামল কুমার শীলের ছেলে। সে এবারের এসএসসি পরীক্ষায় সিংড়া দমদমা পাইলট স্কুল থেকে জিপিএ-৫ পায়। ফলাফল প্রকাশিত হওয়ার পর গত ৩০ নভেম্বর যুগান্তরের অনলাইন এবং ২ ডিসেম্বর প্রিন্ট ভার্সনে তার জীবন যুদ্ধে হার না মানার গল্প ফুটে উঠে।,পরে ওই হতদরিদ্র মেধাবী সৌরভের পাশে দাঁড়ান তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক। উপহার হিসেবে একটি ল্যাপটপ, নগদ অর্থ সহায়তার পাশাপাশি তার লেখাপড়া খরচ চালিয়ে নিতে শিক্ষাবৃত্তি ও প্রধানমন্ত্রীর উপহারের ঘর প্রদানের আশ্বাস দেন।,সৌরভের মা স্বপ্নারাণী শীল বলেন, তাদের নেই কোনো জমি-জমা, সরকারি খাসজমিতে ছোট্ট একটি কুঁড়েঘরে অতিকষ্টে বসবাস। এখন ছেলের স্বপ্ন পূরণের পাশাপাশি প্রধানমন্ত্রীর ঘর উপহার পাচ্ছেন জেনে খুশি হয়েছেন। তিনি যুগান্তর পত্রিকায় প্রতিবেদন প্রকাশে এই প্রতিবেদককে ধন্যবাদ জানান।,উপজেলা নির্বাহী কর্মকর্তা এমএম সামিরুল ইসলাম বলেন, প্রতিমন্ত্রী জুনাইদ আহমেদ পলকের নির্দেশে সরেজমিন গিয়ে জানা যায়- সৌরভের পরিবার ভূমিহীন। আর অভাব-অনটনের মধ্যে অন্যের জায়গায় ছোট্ট একটি কুঁড়েঘরে তাদের বসবাস। বিষয়টি বিবেচনা করে ঘর উপহারের সিদ্ধান্ত হয়েছে। এখন দ্রুত সেখানে নির্মাণ কাজ শুরু করা হবে।",bn,2023-01-24 22:01:00+06:00
Jugantor,ভাপা পিঠা বানাবেন যেভাবে,lifestyle,https://www.jugantor.com/lifestyle/638177/%E0%A6%AD%E0%A6%BE%E0%A6%AA%E0%A6%BE-%E0%A6%AA%E0%A6%BF%E0%A6%A0%E0%A6%BE-%E0%A6%AC%E0%A6%BE%E0%A6%A8%E0%A6%BE%E0%A6%AC%E0%A7%87%E0%A6%A8-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87,"যা লাগবে : চালের গুঁড়া (চিনি গুঁড়া চাল) এক কেজি, আতপ চালের গুঁড়া আধা কেজি, তরল দুধ আধা লিটার, খেজুর গুড় এক কেজি, নারিকেল কোরা পরিমাণমতো।,যেভাবে করবেন : চালের গুঁড়ার সঙ্গে লবণ ও দুধ অল্প অল্প করে দিয়ে মিশিয়ে এ মিশ্রণ চালনি দিয়ে চেলে নিতে হবে। একটি ছোট বাটিতে প্রথমে গুঁড়া এরপর গুড় ও নারিকেল দিয়ে তার ওপর চালের গুঁড়া দিয়ে ঢেকে দিতে হবে। পাতলা কাপড় দিয়ে ঢেকে ভাপ দিতে হবে দুই মিনিট। এর পর পিঠা নামিয়ে পরিবেশন করতে হবে।,
 ",bn,2023-01-24 20:35:00+06:00
Jugantor,তাসকিন-সৌম্যর নৈপুণ্যে ঢাকার জয়ে ফেরা,sports,https://www.jugantor.com/sports/638210/%E0%A6%A4%E0%A6%BE%E0%A6%B8%E0%A6%95%E0%A6%BF%E0%A6%A8%E0%A6%B8%E0%A7%8C%E0%A6%AE%E0%A7%8D%E0%A6%AF%E0%A6%B0-%E0%A6%A8%E0%A7%88%E0%A6%AA%E0%A7%81%E0%A6%A3%E0%A7%8D%E0%A6%AF%E0%A7%87-%E0%A6%A2%E0%A6%BE%E0%A6%95%E0%A6%BE%E0%A6%B0-%E0%A6%9C%E0%A7%9F%E0%A7%87-%E0%A6%AB%E0%A7%87%E0%A6%B0%E0%A6%BE,"তাসকিন আহমেদ ও সৌম্য সরকারের দুর্দান্ত পারফরম্যান্সে অবশেষে জয়ে ফিরল ঢাকা ডমিনেটর্স। ২৪ রানের এই জয়ে আট ম্যাচে ৪ পয়েন্ট নিয়ে সপ্তম পজিশন থেকে কিছুটা উন্নতি হলো ঢাকার।  ,জয়ে বিপিএল শুরুর পর টানা ছয় ম্যাচে হেরে ব্যাকফুটে চলে যায় ঢাকা। নিজেদের অষ্টম ম্যাচে অবশেষে জয়ের দেখা পেল নাসির হোসেনের নেতৃত্বাধীন দলটি। ,ঢাকা নিজেদের প্রথম ম্যাচে খুলনা টাইগার্সের বিপক্ষে জয় দিয়ে মিশন শুরু করে। এরপর টানা ছয় ম্যাচে সিলেট স্ট্রাইকার্স, চট্টগ্রাম চ্যালেঞ্জার্স, সিলেট স্ট্রাইকার্স, কুমিল্লা ভিক্টোরিয়ান্স, ফরচুন বরিশাল ও কুমিল্লা ভিক্টোরিয়ান্সের বিপক্ষে হেরে পিছিয়ে পড়ে। ,মঙ্গলবার মিরপুরে নিজেদের অষ্টম ম্যাচে ফের খুলনার মুখোমুখি হয় ঢাকা। এদিন টস হেরে ব্যাটিংয়ে নেমে অফস্পিনার নাহিদুল ইসলাম ও নাসুম আহমেদের স্পিনে বিভ্রান্ত হয়ে ১৯.৪ ওভারে মাত্র ১০৮ রানেই অলআউট হয় ঢাকা। ,দলের হয়ে ৪৫ বলে ৬টি চার আর দুটি ছক্কার সাহায্যে সর্বোচ্চ ৫৭ রান করেন ওপেনার সৌম্য সরকার। এছাড়া ১২ ও ১০ রান করে করেন তাসকিন আহমেদ ও আল-আমিন হোসেন। বাকিরা কেউই দুই অঙ্কের ফিগার রান করতে পারেননি। খুলনার হয়ে নাহিদুল ৪ আর নাসুম নেন ৩ উইকেট।,টার্গেট তাড়া করতে নেমে তাসকিন আহমেদ ও আল-আমিন হোসেনের গতি আর নাসির হোসেনের স্পিনে বিভ্রান্ত হয়ে ১৫.৩ ওভারে ৮৪ রানেই অলআউট হয় খুলনা টাইগার্স। দলের হয়ে ২৩ বলে সর্বোচ্চ ৩০ রান করেন ওপেনার তামিম ইকবাল। এছাড়া ২৪ বলে ২১ রান করেন অধিনায়ক ইয়াসির আলী। ঢাকার হয়ে ৩.৩ ওভারে ৯ রানে ৪ উইকেট নেন তাসকিন আহমেদ। ২টি করে উইকেট নেন নাসির হোসেন ও আল-আমিন।    ",bn,2023-01-24 22:15:00+06:00
Jugantor,সৌম্যর ফিফটির পরও ১০৮ রানে অলআউট ঢাকা,sports,https://www.jugantor.com/sports/638179/%E0%A6%B8%E0%A7%8C%E0%A6%AE%E0%A7%8D%E0%A6%AF%E0%A6%B0-%E0%A6%AB%E0%A6%BF%E0%A6%AB%E0%A6%9F%E0%A6%BF%E0%A6%B0-%E0%A6%AA%E0%A6%B0%E0%A6%93-%E0%A7%A7%E0%A7%A6%E0%A7%AE-%E0%A6%B0%E0%A6%BE%E0%A6%A8%E0%A7%87-%E0%A6%85%E0%A6%B2%E0%A6%86%E0%A6%89%E0%A6%9F-%E0%A6%A2%E0%A6%BE%E0%A6%95%E0%A6%BE,"জয়ে বিপিএল শুরু করেও বিপদে ঢাকা ডমিনেটর্স। ব্যাট হাতে দলকে একাই টেনে তোলার চেষ্টা করছেন অধিনায়ক নাসির হোসেন। সতীর্থদের কাছ থেকে আশানুরূপ পারফরম্যান্স না পাওয়ায় দলকে জয় উপহার দিতে ব্যর্থ হন তিনি। ,ঢাকা নিজেদের প্রথম ম্যাচে খুলনা টাইগার্সের বিপক্ষে জয় দিয়ে মিশন শুরু করে। এরপর টানা ছয় ম্যাচে সিলেট স্ট্রাইকার্স, চট্টগ্রাম চ্যালেঞ্জার্স, সিলেট স্ট্রাইকার্স, কুমিল্লা ভিক্টোরিয়ান্স, ফরচুন বরিশাল ও কুমিল্লা ভিক্টোরিয়ান্সের বিপক্ষে হেরে পিছিয়ে পড়ে। ,মঙ্গলবার মিরপুরে নিজেদের অষ্টম ম্যাচে ফের খুলনার মুখোমুখি হয় ঢাকা। প্রথম ম্যাচে হারের প্রতিশোধ নিতে বদ্ধপরিকর তামিম ইকবালরা। ,এদিন টস হেরে ব্যাটিংয়ে নেমে অফস্পিনার নাহিদুল ইসলাম ও নাসুম আহমেদের স্পিনে বিভ্রান্ত হয়ে ১৯.৪ ওভারে মাত্র ১০৮ রানেই অলআউট হয় ঢাকা। দলের হয়ে ৪৫ বলে ৬টি চার আর দুটি ছক্কার সাহায্যে সর্বোচ্চ ৫৭ রান করেন ওপেনার সৌম্য সরকার।  ,এছাড়া ১২ ও ১০ রান করে করেন তাসকিন আহমেদ ও আল-আমিন হোসেন। বাকিরা কেউই দুই অঙ্কের ফিগার রান করতে পারেননি। খুলনার হয়ে নাহিদুল ৪ আর নাসুম নেন ৩ উইকেট।",bn,2023-01-24 20:57:00+06:00
Jugantor,নষ্ট হওয়ার পথে বড়াইগ্রামের ৩০০ বিঘা জমির ফসল,country-news,https://www.jugantor.com/country-news/638187/%E0%A6%A8%E0%A6%B7%E0%A7%8D%E0%A6%9F-%E0%A6%B9%E0%A6%93%E0%A7%9F%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%AC%E0%A7%9C%E0%A6%BE%E0%A6%87%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87%E0%A6%B0-%E0%A7%A9%E0%A7%A6%E0%A7%A6-%E0%A6%AC%E0%A6%BF%E0%A6%98%E0%A6%BE-%E0%A6%9C%E0%A6%AE%E0%A6%BF%E0%A6%B0-%E0%A6%AB%E0%A6%B8%E0%A6%B2,"বড়াইগ্রামে জমি নিয়ে বিরোধের জেরে হত্যাকাণ্ডের শিকার হয়েছেন বেলাল উদ্দিন মণ্ডল (৬৫)। এ ঘটনায় মামলার আসামিরা গ্রাম ছেড়ে আত্মগোপনে চলে গেছেন। অজ্ঞাত আসামি থাকায় অনেকে আতঙ্কে বাড়ি ছেড়েছেন। এমতাবস্থায় অনেকটা জনশূন্য হয়ে পড়েছে পুরো গ্রাম। এতে ওই এলাকার ফসলি জমিতে হচ্ছে না চাষাবাদ। ফলে নষ্টের পথে ৩০০ বিঘা জমির ফসল।  ,জানা গেছে, বড়াইগ্রামের মশিন্দা গ্রামে গত ১৩ ডিসেম্বর জমিসংক্রান্ত বিরোধে খুন হন বেলাল উদ্দিন। পরে নিহতের স্ত্রী আনোয়ারা বেগম বাদী হয়ে আব্দুল খালেককে প্রধান করে ২৭ জনের নামসহ অজ্ঞাত ১৫ জনের নামে হত্যা মামলা করেন। ঘটনার পরে পুলিশ ১০ জনকে গ্রেফতার করেছে।  ,সরেজমিন মশিন্দা গ্রামে গিয়ে দেখা যায়, বেশ কিছু জমির উঠতি ভুট্টা, রসুন, সরিষা, গম, মসুর, ধান, টমেটোর গাছ সেচের অভাবে হলুদ হয়ে গেছে, পানি না পেয়ে নষ্ট হয়ে যাচ্ছে এসব ফসল। কোনো জমি থেকে উঠতি ফসল কেটে নেওয়া হয়েছে, কেটে বিনষ্ট করা হয়েছে শিমের ক্ষেত। কিছু জমি চাষাবাদের জন্য তৈরি করলেও বীজ বপন করা হয়নি। কিছু জমিতে বপন করা হলেও পরিচর্যার অভাবে বড় হয়নি। ,আসামিদের পরিবারে পুরুষ সদস্য না থাকায় নারীদের চোখ-মুখে আতঙ্ক বিরাজ করছে। আসামি ফিরোজ মোল্লার স্ত্রী মিতা বেগম বলেন, মাঠে চাষাবাদ, সেচ বন্ধ করে দিছে, ফসল কেটে নিচ্ছে। আমাদের আত্মীয়স্বজনের ৩০০ বিঘার জমির ফসল মাঠে নষ্ট হচ্ছে। পরিবারের ছোট বাচ্চাসহ সব পুরুষ পলাতক। একটু রাত হলেই লুট করতে আসে। ,নাম প্রকাশ না করার শর্তে একাধিক কৃষক বলেন, সেচ না দেওয়া ও পরিচর্যার অভাবে ফসলগুলো নষ্ট হয়ে যাচ্ছে। আসামিদের আত্মীয়স্বজন মাঠেই আসতে পারে না, চাষাবাদ করবে কিভাবে। ,মুক্তিযোদ্ধার ছেলে জিল্লুর রহমানের স্ত্রী শামীমা নাসরিন বলেন, আসামীদের আত্মীয় হওয়ায় ঘটনার ১০ দিন পরে আমাদের বাড়িতে লুটপাট হয়েছে। আমরা বাড়িতে ছিলাম না। আবুল মোল্লার স্ত্রী নাসিমা বেগম বলেন, আমার ছেলেদের আসামি বানিয়েছে। তারপরও কেন ভাংচুর-লুটপাট চালানো হবে। আমাদের আত্মীয়স্বজন মিলে ৩০০ মানুষ পালিয়ে বেড়াচ্ছেন। ,নিহতের ভাই শহীদুল ইসলাম অভিযোগ করেন, আসামিপক্ষের লোকজন জোর করে ২০-৩০ বছর ধরে আমাদের ১৮ বিঘা জমি ভোগ করছেন। আমাদের পক্ষে থাকার কারণেই বেলাল মণ্ডলকে নৃশংসভাবে হত্যা করেছে তারা। ,কৃষি কর্মকর্তা শারমিন সুলতানা বলেন, ফসল নষ্টের বিষয়টা জেনেছি। দ্রুত ঘটনাস্থল পরিদর্শন করব।,বড়াইগ্রাম সার্কেলের অতিরিক্ত পুলিশ সুপার শরীফ আল রাজীব বলেন, মশিন্দা গ্রামে গিয়ে কৃষকদের বলেছি, জমিতে আসেন, চাষাবাদ করেন।  লিখিত অভিযোগ পেলে ব্যবস্থা নেওয়া হবে।",bn,2023-01-24 21:16:00+06:00
Jugantor,এমপিওভুক্ত শিক্ষকদের ‘আচরণবিধি’ তৈরি করবে শিক্ষা মন্ত্রণালয়,national,https://www.jugantor.com/national/others/638181/%E0%A6%8F%E0%A6%AE%E0%A6%AA%E0%A6%BF%E0%A6%93%E0%A6%AD%E0%A7%81%E0%A6%95%E0%A7%8D%E0%A6%A4-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%86%E0%A6%9A%E0%A6%B0%E0%A6%A3%E0%A6%AC%E0%A6%BF%E0%A6%A7%E0%A6%BF-%E0%A6%A4%E0%A7%88%E0%A6%B0%E0%A6%BF-%E0%A6%95%E0%A6%B0%E0%A6%AC%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A6%BE%E0%A6%B2%E0%A7%9F,"বেসরকারি শিক্ষাপ্রতিষ্ঠানের এমপিওভুক্ত শিক্ষকদের জন্য আচরণবিধি তৈরি করবে শিক্ষা মন্ত্রণালয়। জেলা প্রশাসকদের (ভিসি) প্রস্তাবের পরিপ্রেক্ষিতে এমন পদক্ষেপ নেওয়া হবে বলে জানিয়েছেন শিক্ষামন্ত্রী ডা. দীপু মনি। তিনি বলেন, এটি একটি ভালো প্রস্তাব। এটি নিয়ে কাজ করা হবে।,মঙ্গলবার জেলা প্রশাসক সম্মেলন-২০২৩ প্রথম দিনের তৃতীয় অধিবেশন শেষে সাংবাদিকদের তিনি এসব কথা বলেন।,শিক্ষামন্ত্রী বলেন, মাধ্যমিক ও উচ্চশিক্ষা অধিদপ্তর (মাউশি) মাধ্যমিক ও উচ্চশিক্ষাকে আলাদা করার প্রস্তাব তুলেছেন জেলা প্রশাসকরা। যেহেতু আপনারা (সাংবাদিকরা) সমন্বয়ের কথা বলছেন। প্রাথমিক আর মাধ্যমিকের মধ্যে সমন্বয় করতে বলছেন। অনেক বেশি ভাগ করলে সেই সমন্বয়টা আরও বেশি কমতে পারে। কাজেই এ বিষয়টা নিয়ে আমাদের অনেক আরও ভাবার বিষয় রয়েছে। ,তিনি বলেন, জেলা প্রশাসকরা হাওড় অঞ্চলের ছুটির সময়টা পরিবর্তন করার কথা বলেছেন। এটি নিয়ে আমরা আগে থেকেই কাজ করছি। আমাদের দেশের কয়েকটি অঞ্চলে ভিন্ন সময়ে বন্যা হয়। অঞ্চলভিত্তিক ঋতুর ভিন্নতা আছে। এটি নিয়ে ভিন্ন ভিন্ন শিক্ষাপুঞ্জী করতে আমরা আগে থেকেই কাজ করছি।  শিক্ষা কর্মকর্তাদের পদবি পরিবর্তনের কথা বলা হয়েছে। ,শিক্ষামন্ত্রী বলেন, জেলা শিক্ষা কর্মকর্তা, উপজেলা শিক্ষা কর্মকর্তা এটাকে সুস্পষ্ট করে ভাগ করে জেলা প্রাথমিক শিক্ষা কর্মকর্তা, উপজেলা প্রাথমিক শিক্ষা কর্মকর্তা, জেলা মাধ্যমিক শিক্ষা কর্মকর্তা ও উপজেলা মাধ্যমিক শিক্ষা কর্মকর্তা করতে বলা হয়েছে। আমি মনে করি, এটি খুবই যুক্তিযুক্ত। তবে বিভ্রান্তিটা থাকবে না।,শিক্ষাবিষয়ক একটি পূর্ণকালীন টেলিভিশন চ্যানেল চালু করার দাবি জানিয়েছেন জেলা প্রশাসকরা উল্লেখ করে তিনি বলেন, সেটি খুবই যৌক্তিক দাবি। আমরা আপাতত সংসদ টেলিভিশন ব্যবহার করে থাকি। এটি যদি পূর্ণাঙ্গ শিক্ষা টিভি করা যায় তবে অনেক ভালো হয়। এটি নিয়ে কাজ করা হবে। বেসরকারি শিক্ষাপ্রতিষ্ঠানের এমপিওভুক্ত শিক্ষকদের জন্য একটি আচরণ বিধিমালা তৈরির প্রস্তাব করেছেন জেলা প্রশাসকরা। এটি একটি ভালো প্রস্তাব, এটি নিয়ে কাজ করা হবে।,তিনি আরও বলেন, কারিগরিতে বয়সের বাধা তুলে দেওয়া, নবম-দশম শ্রেণিতে কারিগরি কোর্স নিয়ে আসার প্রস্তাব করা হয়েছে। এগুলো আমাদের নতুন শিক্ষাক্রমেও আছে। আমরা ৬৪০ বিদ্যালয়ে বাধ্যতামূলক দুটি করে ট্রেড চালু করেছি। ইতোমধ্যে আমরা এসব বাস্তবায়ন করেছি বলে জানিয়ে দেওয়া হয়েছে। ,কক্সবাজারে একটি মেরিন বিশ্ববিদ্যালয় করা যায় কিনা- প্রত্যেক উপজেলায় একটি করে টেকনিক্যাল স্কুল অ্যান্ড কলেজ তৈরি করার প্রস্তাব করা হয়েছে। টেকনিক্যাল স্কুল তৈরির প্রকল্পের কাজ চলছে। নতুন শিক্ষাক্রম নিয়ে আলোচনা হয়েছে। পাঠ্যবই নিয়ে দুটি কমিটি গঠন করা হয়েছে বলে জানিয়ে দেওয়া হয়েছে। যেখানে ভুল, অসঙ্গতি পাওয়া যাবে তা সংশোধন করা যাবে। সেখানে সবাই মতামত দিতে পারবেন। ,এছাড়াও জেলা প্রশাসন সম্মেলনে মাধ্যমিক ও উচ্চ শিক্ষান্তরের পাঠ্যপুস্তকে ট্রাফিক আইন/সড়ক পরিবহণ আইনের গুরুত্বপূর্ণ ধারা অন্তর্ভুক্ত করার বিষয়ে আলোচনা হয়েছে। কারিগরি ও মাদ্রাসা শিক্ষা বিভাগের অঞ্চলভেদে বিশেষায়িত বিশ্ববিদ্যালয় স্থাপনের উদ্যোগ গ্রহণ এবং প্রয়োজনসাপেক্ষে জেলাগুলোতে কৃষি ডিপ্লোমা কলেজ স্থাপনের কথা বলা হয়েছে।,
 ",bn,2023-01-24 21:03:00+06:00
Jugantor,ফ্যাশন কুইন দিপীকার ওয়্যারড্রব,lifestyle,https://www.jugantor.com/lifestyle/638178/%E0%A6%AB%E0%A7%8D%E0%A6%AF%E0%A6%BE%E0%A6%B6%E0%A6%A8-%E0%A6%95%E0%A7%81%E0%A6%87%E0%A6%A8-%E0%A6%A6%E0%A6%BF%E0%A6%AA%E0%A7%80%E0%A6%95%E0%A6%BE%E0%A6%B0-%E0%A6%93%E0%A7%9F%E0%A7%8D%E0%A6%AF%E0%A6%BE%E0%A6%B0%E0%A6%A1%E0%A7%8D%E0%A6%B0%E0%A6%AC,"২৫ জানুয়ারি মুক্তি পাচ্ছে দিপীকা পাড়ুকোনের মারদাঙ্গা ছবি পাঠান। শাহরুখ খান আর জন আব্রাহামকে নিয়ে এক ড্যাশিং চরিত্রে দেখা যাবে এ বলিউড তারকাকে। ,ফ্যাশন দুনিয়ার সবচেয়ে আলোচিত পোশাক বিকিনি পরা দিপিকার সমালোচনায় ইতোমধ্যেই তোলপাড় মুম্বাই ফিল্ম ইন্ডাস্ট্রি। সনাতন সংস্কৃতি ও হিন্দু জনগোষ্ঠীকে অপমান করার অভিযোগ তোলা হয়েছে দিপীকার বিরুদ্ধে। ,যা হোক, এ কথা ভুলে গেলে চলবে না-‘ফ্যাশন কুইন’ হিসাবে নিজেকে এরইমধ্যে প্রতিষ্ঠিত করেছেন দিপীকা পাড়ুকোন। কেউ আবার তাকে বলেন বলিউড কুইন, সেটাও তার ফ্যাশনবৈচিত্র্যের কারণেই। ,কোন পোশাকে তাকে মানায় না- সেটাই খুঁজে পাচ্ছেন না তার সমালোচকরা। তবে মাঝেমধ্যেই সাহসী লুকে ধরা দেন তিনি, তখনই হন সমালোচিত। যেমনটি হয়েছেন পাঠানের ক্ষেত্রে।,ভারতীয় কিংবা পশ্চিমা যে পোশাকই হোক না কেন, রুচিবোধের সঙ্গে তিনি তৈরি করেন নিজস্ব স্টাইল। মসৃণ খোঁপায় মোড়ানো চুল নিয়ে ব্লেজারের সঙ্গে গলায় ব্যবহার করেছেন নেকলেস, সঙ্গে রেখেছেন ব্লেজারম্যাচিং পেন্সিল হিল। ,২০২১ সালে ইনস্টাগ্রামে পোস্ট করা ওই ছবি ভাইরাল হয়ে গিয়েছিল। পোস্ট করার দুই ঘণ্টার মধ্যে পোস্টটি পৌঁছে গিয়েছিল ১০ লাখ মানুষের কাছে। বয়ে গেছে রিঅ্যাক্ট আর কমেন্টের বন্যা। অথচ তেমন বিশেষ কিছুই না। গাঢ় নীল রঙের ব্লেজারের সঙ্গে পরেছিলেন আকাশি নীল রঙের স্লিভলেস লং টপস। ,এক সাক্ষাৎকারে দিপীকা বলেন, ‘একজন ফ্যাশন ডিজাইনার হিসাবে বলতে পারি, পোশাকের ওপর আমার ব্যক্তিত্ব ও গুরুত্ব বাড়ে। এমনকি সেটা আমি নিজেও অনুভব করি।’ তিনি জানান, ঐতিহ্যবাহী পোশাকের মধ্যে শাড়ি তার প্রিয় হলেও সাধারণত ক্যাজুয়াল পোশাক (জিনস, কুর্তা) পরতে পছন্দ করেন এই অভিনেত্রী। ,সব্যসাচীর প্রায় সব শাড়ির কালেকশন রেখেছেন তিনি। ফ্যাশনে যখন তার রুচির কথা আসে, সেখানেও তিনি অনন্যা। আক্ষরিক অর্থে এমন কোনো পোশাক নেই যা অভিনেত্রী নিজের সঙ্গে মানানসই করিয়ে নিতে পারেন না। আবার কিছু পোশাক এমনও হয় যা শুধু তিনিই পরতে পারেন। দীপিকা পাড়ুকোনের কিছু প্রিয় পোশাক আছে, সেগুলো ছাড়া এক পাও চলেন না তিনি। এ তারকা যখনই বাইরে বের হন, শুরু হয় তার পোশাক নিয়ে আলোচনা। ,রেডকার্পেট কিংবা এয়ারপোর্ট লুক, সব লুকেই বাজিমাত করেন দীপিকা তিনি। খেয়ালে রাখেন মৌসুম বা প্রকৃতিকেও। সে প্রস্তুতি হিসাবে তার কাছে আছে নানা ধরের উজ্জ্বল রঙের ড্রেস। শুধু নিউট্রাল সেট তার সংগ্রহে নেই। হলুদ, কালার-ব্লকড নীল এবং মাথা থেকে পা পর্যন্ত লাল রঙের আউটফিট আছে। তার ওয়্যারড্রবে আছে নানা ধরনের জ্যাকেটও। অনেকেই মনে করেন, হোয়াইট শার্ট হয়তো শুধু বোরিং অফিস মিটিংয়েই পরা যায়। ,ফরমাল আউটফিট ছাড়া আর কোনো কিছুতেই ফিট নয় এ সাদা শার্ট। কিন্তু এ কথা যে কতটা ভুল, তা প্রমাণ করে দিয়েছেন এ অভিনেত্রী। দীপিকা ওভারসাইজড সাদা টিশার্টের সঙ্গে স্টাইলিং করেছেন। শার্টের উপরে কর্সেট পরেছেন। এ ইনভার্টেড ড্রেসিং তার লুককে সম্পূর্ণ বদলে দিয়েছে। ,আর দীপিকাকেও দেখতে লেগেছে ডানাকাটা পরীর মতো। আর এ পরীকেই ভারতীয় প্রথম ব্র্যান্ড অ্যাম্বাসেডর বানিয়ে রেখেছে আন্তর্জাতিক খ্যাতিমান ফ্যাশন ব্র্যান্ড লুই ভিটন।",bn,2023-01-24 20:42:00+06:00
Jugantor,সেতু নির্মাণ ও পরিকল্পনায় অসঙ্গতি তুলে ধরলেন ডিসিরা,national,https://www.jugantor.com/national/others/638180/%E0%A6%B8%E0%A7%87%E0%A6%A4%E0%A7%81-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3-%E0%A6%93-%E0%A6%AA%E0%A6%B0%E0%A6%BF%E0%A6%95%E0%A6%B2%E0%A7%8D%E0%A6%AA%E0%A6%A8%E0%A6%BE%E0%A7%9F-%E0%A6%85%E0%A6%B8%E0%A6%99%E0%A7%8D%E0%A6%97%E0%A6%A4%E0%A6%BF-%E0%A6%A4%E0%A7%81%E0%A6%B2%E0%A7%87-%E0%A6%A7%E0%A6%B0%E0%A6%B2%E0%A7%87%E0%A6%A8-%E0%A6%A1%E0%A6%BF%E0%A6%B8%E0%A6%BF%E0%A6%B0%E0%A6%BE,"ব্রিজ নির্মাণ ও প্রকল্পের পরিকল্পনায় অসঙ্গতি তুলে ধরলেন জেলা প্রশাসকরা (ডিসি)। তাদের মতে, অনেক প্রকল্পের ভৌত অবকাঠামো নষ্ট হচ্ছে। কারণ প্রকল্পের ভৌত অবকাঠামো হলেও জনবল নেওয়া হচ্ছে না। এ জনবলের অভাবে এমন ঘটনা ঘটছে। ,দ্বিতীয় অসঙ্গতি তুলে ধরে ডিসিরা বলেছেন, দেশের কোনো কোনো জায়গায় কাছাকাছি জনবসতি না থাকলেও একটি বড় ব্রিজ নির্মাণ করা হয়েছে। জনবসতির তুলনায় ছোট হওয়ার কথা থাকলেও সেটি হয়নি। ,মঙ্গলবার জেলা প্রশাসক সম্মেলনে অর্থ বিভাগের সঙ্গে বৈঠকে ডিসিরা এসব অসঙ্গতির তথ্য তুলে ধরেন। ওই বৈঠকে পরিকল্পনা প্রতিমন্ত্রী শামসুল আলম বলেছেন, এই অসঙ্গতিগুলো তারা দেখছেন। এসব অসঙ্গতি দূর করতে চেষ্টা চালানো হচ্ছে। সংশ্লিষ্ট সূত্রে জানা গেছে এসব তথ্য।,এদিকে ডিসি সম্মেলন উদ্বোধনের পর রাজধানীর ওসমানী মিলনায়তনে প্রথম অধিবেশন শুরু হয় অর্থ বিভাগের সঙ্গে। ওই বৈঠকে উপস্থিত হন প্রধানমন্ত্রীর অর্থনৈতিক বিষয়ক উপদেষ্টা ড. মসিউর রহমান, পরিকল্পনা প্রতিমন্ত্রী শামসুল আলম, অর্থ বিভাগের সিনিয়র সচিব ফাতিমা ইয়াসমিন প্রমুখ।,সম্মেলন থেকে বেরিয়ে সাংবাদিকদের সংক্ষিপ্ত ব্রিফিংয়ে প্রধানমন্ত্রীর অর্থনৈতিক বিষয়ক উপদেষ্টা বলেন, পদ্মা সেতু হওয়ার পর দক্ষিণ-পশ্চিমাঞ্চলের অর্থনীতির নতুন সম্ভাবনা ঘিরে জেলা প্রশাসকরা প্রস্তাব দিয়েছেন। বরিশাল শহরে একটি অর্থনৈতিক জোনের আঞ্চলিক অফিস স্থাপন এবং বরিশাল বিভাগে একটি অর্থনৈতিক জোন করতে বলেছেন তারা। এছাড়া নরসিংদীতে অর্থনৈতিক জোন স্থাপনের প্রস্তাব দেওয়া হয়েছে। প্রস্তাবগুলো যাচাই করে দেখা হবে। অর্থনৈতিক জোন স্থাপনের সম্ভাবনা থাকলে সরকার তা করবে।,সামনে নির্বাচন নিয়ে জেলা প্রশাসকদের কোনো ধরনের নির্দেশনা দেওয়া হয়েছে কিনা- জানতে চাইলে তিনি বলেন, নির্বাচনের বিষয়ে কোনো আলোচনা হয়নি।,রাজস্ব আহরণে কোনো দিকনির্দেশনা দেওয়া হয়েছে কিনা- জানতে চাইলে মসিউর রহমান বলেন, ২০২২ সালে জেলা প্রশাসকদের একটি প্রস্তাব ছিল। সেটি নওগাঁর সাতাহারে একটি শুল্ক স্টেশন স্থাপনের বিষয়ে। এরই মধ্যে তা পরীক্ষা-নিরীক্ষা করে অভ্যন্তরীণ সম্পদ বিভাগ একটি জবাব দিয়েছে। সেখানে বলা হয়, নওগাঁর কাছাকাছি রহনপুরসহ দুটি স্থানে দুটি শুল্ক স্টেশন আছে। নতুন করে সাতাহারে শুল্ক স্টেশন করা যুক্তিসঙ্গত নয়। ডিসিদের প্রস্তাবে আরও ছিল, সাতাহার শুল্ক স্টেশন দিয়ে ভারতে কী কী পণ্য রপ্তানি করা যায়। জবাবে অভ্যন্তরীণ সম্পদ বিভাগ বলেছে, ভারত এই স্টেশন দিয়ে কী কী আমদানি করবে সে বিষয়ে জানতে চেয়ে সাড়া মিলেনি। এ বিষয় আর এগোয়নি।,মসিউর রহমান আরও বলেন, এখান থেকে ভারতে যেসব পণ্য রপ্তানি করছি এবং ভারত আমদানি করছে সবগুলোই শুল্ক স্টেশন দিয়ে করা যায়। তবে সব জায়গায় শুল্ক স্টেশনের সক্ষমতা এক রকম নয়। ফলে ক্ষেত্রবিশেষ আইটেমের ওপর নিষেধাজ্ঞা দেওয়া হয়। ভারত কী কী পণ্য আমদানি করবে সে ব্যাপারে কোনো সাড়া পাওয়া যায়নি। এজন্য রপ্তানির আইটেমগুলো সুনির্দিষ্ট করা হয়নি।,
 ",bn,2023-01-24 21:01:00+06:00
Jugantor,স্বাস্থ্য খাতের দুর্নীতি সহনীয় পর্যায়ে না আনলে দেশ টিকবে না: হাইকোর্ট,national,https://www.jugantor.com/national/law-justice/638185/%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF-%E0%A6%96%E0%A6%BE%E0%A6%A4%E0%A7%87%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF-%E0%A6%B8%E0%A6%B9%E0%A6%A8%E0%A7%80%E0%A7%9F-%E0%A6%AA%E0%A6%B0%E0%A7%8D%E0%A6%AF%E0%A6%BE%E0%A7%9F%E0%A7%87-%E0%A6%A8%E0%A6%BE-%E0%A6%86%E0%A6%A8%E0%A6%B2%E0%A7%87-%E0%A6%A6%E0%A7%87%E0%A6%B6-%E0%A6%9F%E0%A6%BF%E0%A6%95%E0%A6%AC%E0%A7%87-%E0%A6%A8%E0%A6%BE-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F,"স্বাস্থ্য খাতের দুর্নীতি সহনীয় পর্যায়ে আনতে হবে, না হলে দেশ টিকবে না বলে মন্তব্য করেছেন হাইকোর্ট। স্বাস্থ্য অধিদপ্তরের ডিজিকে উদ্দেশ করে মঙ্গলবার বিচারপতি কেএম কামরুল কাদের ও বিচারপতি মোহাম্মদ আলীর হাইকোর্ট বেঞ্চ এ মন্তব্য করেন।,১৭ জানুয়ারি দেশের কারাগারগুলোতে শূন্যপদে ৪৮ জন চিকিৎসক নিয়োগের নির্দেশনা বাস্তবায়ন না করায় ব্যাখ্যা চেয়ে স্বাস্থ্য অধিদপ্তরের মহাপরিচালককে তলব করেন হাইকোর্ট। ২৪ জানুয়ারি তাকে সশরীরে হাজির হয়ে এ বিষয়ে ব্যাখ্যা দিতে বলা হয়। আদালতের নির্দেশে সকালে হাজির হয়ে নিঃশর্ত ক্ষমা প্রার্থনা করেন স্বাস্থ্য অধিদপ্তরের মহাপরিচালক ডা. আবুল বাসার মোহাম্মদ খুরশীদ আলম।,হাইকোর্ট স্বাস্থ্য অধিদপ্তরের মহাপরিচালককে ডায়াসের সামনে ডেকে বলেন, এ দেশের মানুষ কিন্তু গরিব। মানুষ বিপদে পড়লেই চিকিৎসকের কাছে যান। এটা একটা মহান পেশা। চিকিৎসকরাও সকাল থেকে রাত পর্যন্ত সেবা দেন। তাদের ব্যক্তি জীবন আছে বলে মনে হয় না। তারপরও মানুষ সেবা পান না। আপনি বিষয়টি দেখবেন। গরিব দেশ হিসাবে যথেষ্ট টাকা স্বাস্থ্য খাতে বরাদ্দ দেয় সরকার। অ্যাটর্নি জেনারেল অফিস থেকে কোনো কিছু গেলে আপনারা গুরুত্ব দেবেন। ,এ সময় স্বাস্থ্য অধিদপ্তরের মহাপরিচালক আদালতে বলেন, অনিচ্ছাকৃতভাবে আদালতের আদেশ বাস্তবায়নে বিলম্ব হয়েছে। এরকম ভুল আর হবে না। আমি ক্ষমাপ্রার্থী। এ সময় লিখিতভাবে তিনি ক্ষমা প্রার্থনা করেন।,হাইকোর্ট বলেন, কারাগারে থাকা মানুষদেরও স্বাস্থ্য সেবার অধিকার আছে। সেবাটা দেওয়া দরকার। আমাদের তো কাউকে ডাকতে মন চায় না। এটা শোভনীয় নয়। আমরা সময় দিয়ে থাকি। বারবার সময় দেওয়ার পরও যখন আদালতের আদেশ মানা হয় না, তখন আমরা বাধ্য হয়ে ডাকি।,এ সময় অ্যাটর্নি জেনারেল এএম আমিন উদ্দিন বলেন, এটা কনসিডার করেন। স্বাস্থ্য খাতের বিষয়টি কোভিডের কারণে হয়েছে। এ সময় হাইকোর্ট বলেন, সরকার তো কোনো খাতেই টাকা কম দেয় না। ফরিদপুর মেডিকেলে দুর্নীতির বিষয়টি উল্লে­খ করে আদালত বলেন, একটি জিনিসের দাম বাজারের তুলনায় ৪০০ গুণ হতে পারে না। বিদেশিরা দেশ চালায় না। আমরা নিজেরা দেশ চালাচ্ছি। এ সময় অ্যাটর্নি জেনারেল আদালতকে বলেন, সব জায়গায় চিকিৎসক নিয়োগ দেওয়া হয়েছে। পরে আদালত এই মামলার আদেশের জন্য ২ মে দিন ধার্য করেন।,এর আগে ১৩ ডিসেম্বর দেশের কারাগারগুলোতে শূন্যপদে ৪৮ জন চিকিৎসক নিয়োগের নির্দেশ দেন হাইকোর্ট। স্বাস্থ্য সচিব, স্বরাষ্ট্র সচিব ও কারা কর্তৃপক্ষকে এই আদেশ বাস্তবায়ন করতে বলা হয়।,অ্যাডভোকেট মো. জেআর খান রবিন ওইদিন বলেছিলেন, কারা কর্তৃপক্ষ আজ প্রতিবেদন দাখিল করে বলেছে, কারাগারগুলোতে ৯৩ জন চিকিৎসক নিয়োগ ও সংযুক্ত করা হয়েছে। ৪৮টি পদ শূন্য রয়েছে। শূন্যপদে নিয়োগের জন্য সময় প্রয়োজন। পরে আদালত ৮ জানুয়ারির মধ্যে শূন্যপদে নিয়োগের নির্দেশ দেন। ",bn,2023-01-24 21:11:00+06:00
Jugantor,রাজশাহীর জনসভা জনসমুদ্রে পরিণত হবে : লিটন,country-news,https://www.jugantor.com/country-news/638184/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%B0-%E0%A6%9C%E0%A6%A8%E0%A6%B8%E0%A6%AD%E0%A6%BE-%E0%A6%9C%E0%A6%A8%E0%A6%B8%E0%A6%AE%E0%A7%81%E0%A6%A6%E0%A7%8D%E0%A6%B0%E0%A7%87-%E0%A6%AA%E0%A6%B0%E0%A6%BF%E0%A6%A3%E0%A6%A4-%E0%A6%B9%E0%A6%AC%E0%A7%87--%E0%A6%B2%E0%A6%BF%E0%A6%9F%E0%A6%A8,"আওয়ামী লীগের সভাপতিমণ্ডলীর সদস্য ও রাজশাহী সিটি করপোরেশনের মেয়র এএইচএম খায়রুজ্জামান লিটন বলেছেন, প্রধানমন্ত্রী শেখ হাসিনা ৫ বছর পর রাজশাহীতে আসছেন।  স্মার্ট বাংলাদেশ গড়ার কথা বলেছেন প্রধানমন্ত্রী। সেই স্মার্ট বাংলাদেশের কথাগুলো শুনবার জন্য মানুষ জনসভায় আসতে চায়, মানুষ কাছে এসে নিজের কানে শুনতে চায়, প্রধানমন্ত্রীকে নিজের চোখে দেখতে চায়, সেজন্য ব্যাপক উৎসাহ দেখা দিয়েছে। জনসভায় মানুষের ঢল নামবে।  জনসভা জনসমুদ্রে পরিণত হবে।,আগামী ২৯ জানুয়ারি প্রধানমন্ত্রী শেখ হাসিনা রাজশাহীতে আসবেন। বিশাল এই জনসভা সফল করার লক্ষ্যে এবং স্মার্ট বাংলাদেশ গড়ার জন্য ছাত্রসমাজ ও তরুণ প্রজন্মকে ঐক্যবদ্ধ করতে মঙ্গলবার দুপুরে বাংলাদেশ ছাত্রলীগ আয়োজিত রাজশাহী বিভাগীয় প্রতিনিধি সভায় প্রধান অতিথির বক্তব্যে এসব কথা বলেন মেয়র লিটন।,
 ,
রাজশাহী মহানগরীর শহীদ এএইচএম কামারুজ্জামান মিলনায়তনে এ সভার আয়োজন করা হয়। সভায় সভাপতিত্ব করেন ছাত্রলীগের কেন্দ্রীয় নির্বাহী সংসদের সভাপতি সাদ্দাম হোসেন।  প্রধান আলোচক ছিলেন রাজশাহী বিশ্ববিদ্যালয়ের উপাচার্য প্রফেসর গোলাম সাব্বির সাত্তার। সঞ্চালনা করেন ছাত্রলীগের সাধারণ সম্পাদক শেখ ওয়ালী আসিফ ইনান।,লিটন বলেন, প্রধানমন্ত্রীর নেতৃত্বে দেশে ব্যাপক উন্নয়ন দৃশ্যমান হয়েছে। প্রধানমন্ত্রী পদ্মা সেতু দিয়েছেন, মেট্রোরেলসহ ব্যাপক উন্নয়ন করেছেন। কর্ণফুলী নদীর তলদেশে টানেল নির্মাণ করা হচ্ছে। সারাদেশে ৫৬৪টি মডেল মসজিদ ও সাংস্কৃতিক কেন্দ্র নির্মাণ করা হচ্ছে। ,তিনি আরও বলেন, নেত্রী শেখ হাসিনা স্পষ্ট বলে দিয়েছেন- বিএনপি যদি আবারো আগুন সন্ত্রাস করতে আসে, জনগণের মধ্যে আতঙ্ক সৃষ্টি করতে চায়, শান্তিপূর্ণ পরিবেশ নষ্ট করতে চায়, কুরআন শরিফ পোড়াতে চায়, রাস্তার গাছ কেটে ফেলতে চায়, অরাজকতা করতে চায় তাহলে তাদের সেই হাত ভেঙে দিতে হবে, সেই হাত পুড়িয়ে ফেলতে হবে।  প্রধানমন্ত্রীর নির্দেশ বাস্তবায়নে আমরা প্রস্তুত আছি।  ,সভার আলোচক রাবি উপাচার্য প্রফেসর গোলাম সাব্বির সাত্তার বলেন, জাতির পিতা বঙ্গবন্ধু শেখ মুজিবুর রহমানের সব লড়াই-সংগ্রামে সাথে ছিল বাংলাদেশ ছাত্রলীগ। ছাত্রলীগের ইতিহাস ত্যাগের ইতিহাস। ,সভায় রাজশাহী মহানগর ছাত্রলীগ সভাপতি নূর মোহাম্মদ সিয়াম, সাধারণ সম্পাদক সিরাজুম মুবিন সবুজসহ বিভাগের সব জেলা ছাত্রলীগের সভাপতি ও সাধারণ সম্পাদক, বিভিন্ন শাখা ছাত্রলীগের নেতারা অংশ নেন।",bn,2023-01-24 21:11:00+06:00
Jugantor,অভিন্ন মুদ্রা চালু করছে ব্রাজিল-আর্জেন্টিনা,international,https://www.jugantor.com/international/638190/%E0%A6%85%E0%A6%AD%E0%A6%BF%E0%A6%A8%E0%A7%8D%E0%A6%A8-%E0%A6%AE%E0%A7%81%E0%A6%A6%E0%A7%8D%E0%A6%B0%E0%A6%BE-%E0%A6%9A%E0%A6%BE%E0%A6%B2%E0%A7%81-%E0%A6%95%E0%A6%B0%E0%A6%9B%E0%A7%87-%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2%E0%A6%86%E0%A6%B0%E0%A7%8D%E0%A6%9C%E0%A7%87%E0%A6%A8%E0%A7%8D%E0%A6%9F%E0%A6%BF%E0%A6%A8%E0%A6%BE,"নিজেদের মধ্যে অভিন্ন মুদ্রা প্রতিষ্ঠাসহ বৃহত্তর অর্থনৈতিক একীকরণের লক্ষ্য নিয়েছে ব্রাজিল ও আর্জেন্টিনা। ফলে নিজেদের মধ্যে অভিন্ন মুদ্রা চালু করতে যাচ্ছে দেশ দুটি। ,রোববার রাত থেকে শুরু হওয়া আর্জেন্টিনায় ব্রাজিলের প্রেসিডেন্ট লুইস ইনাসিও দা সিলভা লুলার প্রথম বিদেশ সফরেই এই আলোচনা হবে। ব্রাজিলের প্রেসিডেন্ট লুলা এবং আর্জেন্টিনার প্রেসিডেন্ট আলবার্তো ফার্নান্দেজের লেখা যৌথ এক নিবন্ধে একথা বলা হয়েছে। ,আর্জেন্টিনার ওয়েবসাইট পারফিলে নিবন্ধটি প্রকাশিত হয়েছে। এতে বলা হয়েছে, আমরা আমাদের বিনিময়ের প্রতিবন্ধকতা কাটিয়ে উঠতে, নিয়মগুলোকে সহজ ও আধুনিকীকরণ করতে এবং স্থানীয় মুদ্রার ব্যবহারকে উৎসাহিত করতে চাই। রয়টার্স, এপি।,অভিন্ন এই মুদ্রার নাম হতে পারে ‘সুর’ (দক্ষিণ)। আঞ্চলিক বাণিজ্য বাড়াতে ও মার্কিন ডলারের ওপর নির্ভরতা কমাতে এই মুদ্রা কীভাবে কার্যকর ভূমিকা রাখতে পারে সেই বিষয়ে বৈঠকে আলোচনা হবে। ,প্রথমদিকে দুদেশেই (ব্রাজিলের ‘রিয়েল’ ও আর্জেন্টিনার ‘পেসো’) সমমানে থাকবে সুর। ২০১৯ সালেও একবার উভয় দেশের রাজনীতিবিদরা অভিন্ন মুদ্রা চালুর এই ধারণাটি নিয়ে আলোচনা করেছিলেন। কিন্তু সে সময় ব্রাজিলের কেন্দ্রীয় ব্যাংক থেকে এর বিরোধিতা করা হয়েছিল।,নিবন্ধে বলা হয়েছে, আমরা একটি অভিন্ন দক্ষিণ আমেরিকান মুদ্রার বিষয়ে আলোচনা আরও অগ্রসর করার সিদ্ধান্ত নিয়েছি, যা আর্থিক এবং বাণিজ্যিক উভয়ভাবে ব্যবহার করা যেতে পারে। একই সঙ্গে এর পরিচালন ব্যয় এবং আমাদের বাহ্যিক ঝুঁকিও হ্রাস করতে পারে। ,রোববার ফিন্যান্সিয়াল টাইমসে দেওয়া এক বিবৃতিতে আর্জেন্টিনার অর্থমন্ত্রী সার্জিও মাসা বলেন, রাজধানী বুয়েন্স আয়ারসে মঙ্গলবার থেকে শুরু হওয়া ‘ল্যাটিন আমেরিকান অ্যান্ড ক্যারিবিয়ান স্টেটস’র (সিইএলএসি) সম্মেলনে এই এক মুদ্রা নীতির ঘোষণা দেওয়া হবে। ,প্রথম ধাপে দুদেশের মধ্যে এটি শুরু হলেও অদূর ভবিষ্যতে ল্যাটিন আমেরিকার সব দেশকেই এক মুদ্রার ছাতায় আসার আমন্ত্রণ জানানো হবে। আর তা সফল হলেই বিশ্বের দ্বিতীয় বৃহত্তম মুদ্রা ইউনিয়ন হবে ল্যাটিন আমেরিকা। এসময় ইউরোপীয় ইউনিয়নের উদাহরণ দিয়ে তিনি বলেন, ইউরো মুদ্রার জন্য অন্তত ৩৫ বছর ধৈর্য ধরতে হয়েছিল ইউরোপকে।,রয়টার্স বলছে, নিজেদের মধ্যে অভিন্ন মুদ্রা চালুর ধারণা মূলত গত বছর ফার্নান্দো হাদ্দাদ এবং গ্যাব্রিয়েল গালিপোলোর লেখা একটি নিবন্ধে উত্থাপিত হয়েছিল। ফার্নান্দো হাদ্দাদ বর্তমানে ব্রাজিলের অর্থমন্ত্রী এবং গ্যাব্রিয়েল তার নির্বাহী সচিব। গত বছরের এই প্রচারণার সময় তারা বর্তমান প্রেসিডেন্ট লুলাকেও উল্লেখ করেছিলেন। ,দক্ষিণ আমেরিকায় ব্রাজিলের প্রধান ও সর্ববৃহৎ ব্যবসায়িক অংশীদার আর্জেন্টিনা। তাই চলতি মাসের শুরুতে প্রেসিডেন্ট হিসাবে দায়িত্ব নেওয়ার পর ঐতিহ্য বজায় রেখে লুলা তার প্রথম বিদেশ সফরের জন্য আর্জেন্টিনাকে বেছে নেন। ,অন্যদিকে প্রতিবেশী আর্জেন্টিনাও ওই সফরটিকে ল্যাটিন আমেরিকান অ্যান্ড ক্যারিবিয়ান স্টেটস (সিইএলএসি) গোষ্ঠীতে ব্রাজিলের প্রত্যাবর্তন হিসাবে চিহ্নিত করে। সাবেক প্রেসিডেন্ট জাইর বলসোনারোর নির্দেশে ব্রাজিল ২০১৯ সালে এই গোষ্ঠী থেকে বেরিয়ে গিয়েছিল।,
 ",bn,2023-01-24 21:26:00+06:00
Jugantor,লোহাগাড়ায় ৩৫ হাজার ইয়াবা উদ্ধার : প্রাইভেটকারসহ আটক ১,country-news,https://www.jugantor.com/country-news/638186/%E0%A6%B2%E0%A7%8B%E0%A6%B9%E0%A6%BE%E0%A6%97%E0%A6%BE%E0%A7%9C%E0%A6%BE%E0%A7%9F-%E0%A7%A9%E0%A7%AB-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%87%E0%A7%9F%E0%A6%BE%E0%A6%AC%E0%A6%BE-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0--%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AD%E0%A7%87%E0%A6%9F%E0%A6%95%E0%A6%BE%E0%A6%B0%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A7,"চট্টগ্রামের লোহাগাড়া উপজেলায় একটি প্রাইভেটকার তল্লাশি চালিয়ে ৩৫ হাজার ইয়াবাসহ একজনকে আটক করেছে পুলিশ।  মঙ্গলবার দুপুরে বন কর্মকর্তার কার্যালয়ে এ ঘটনা ঘটে। ,আটককৃত ইসমাইল কক্সবাজার জেলার টেকনাফ পৌরসভার গুদারবিল এলাকার আব্দুস সালামের পুত্র বলে জানা গেছে।,থানা পুলিশ সূত্র জানায়, চট্টগ্রাম-কক্সবাজার মহাসড়কের উপজেলার চুনতি রেঞ্জ বন কর্মকর্তার কার্যালয়ের সামনে চট্টগ্রাম অভিমুখী প্রাইভেটকারের গতিরোধ করে তল্লাশি চালায় পুলিশ। এ সময় সিটের নিচে তৈলের ট্যাংকিতে বিশেষ কায়দায় রক্ষিত অবস্থায় ৩৫ হাজার ইয়াবাসহ ইসমাইল (৫০) নামে এক ব্যক্তিকে আটক করা হয়। ,
  ,
লোহাগাড়া থানার ওসি আতিকুর রহমান জানান, জব্দকৃত ইয়াবার আনুমানিক মূল্য ১ কোটি ৫ লাখ টাকা। আটককৃত ব্যক্তির বিরুদ্ধে মাদকদ্রব্য নিয়ন্ত্রণ আইনে মামলা হয়েছে।  ",bn,2023-01-24 21:13:00+06:00
Jugantor,অ্যাম্বুলেন্সের ধাক্কায় প্রাণ গেল ব্যবসায়ীর,country-news,https://www.jugantor.com/country-news/638188/%E0%A6%85%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AC%E0%A7%81%E0%A6%B2%E0%A7%87%E0%A6%A8%E0%A7%8D%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%B0,"বগুড়ায় অ্যাম্বুলেন্সের ধাক্কায় হাসেন আলী হাসু (৩৫) নামে এক মাছ ব্যবসায়ী নিহত হয়েছেন।  এ সময় বাদশা মিয়া (৪২) নামে অপর ব্যবসায়ী আহত হন।  ,
সোমবার রাতে সদর উপজেলার মহাস্থান বাজারের কাছে নাগরকান্দি এলাকায় এ দুর্ঘটনা ঘটে। প্রতিবাদে বিক্ষুব্ধ জনতা ঘটনাস্থলে প্রায় ২০ মিনিট ঢাকা-রংপুর মহাসড়ক অবরোধ করেন। পরে পুলিশ ও জনপ্রতিনিধিরা ঘটনাস্থলে গিয়ে বিচারের আশ্বাস দিলে পরিস্থিতি স্বাভাবিক হয়।  মোকামতলা পুলিশ তদন্ত কেন্দ্রের ইনচার্জ ইন্সপেক্টর আশিক ইকবাল এ তথ্য নিশ্চিত করেছেন।,পুলিশ ও প্রত্যক্ষদর্শীরা জানান, নিহত হাসেন আলী হাসু বগুড়া সদরের লাহিড়ীপাড়া ইউনিয়নের দীঘলকান্দি পশ্চিমপাড়ার শাহজাহান আলীর ছেলে।  তিনি মহাস্থান বাজারে মাছের ব্যবসা করেন।  একই এলাকার বাদশা মিয়া তার ব্যবসায়ীক পার্টনার।  সোমবার সন্ধ্যার পর ব্যবসা প্রতিষ্ঠান থেকে হাসু ও বাদশা মিয়া হেঁটে বাড়ি ফিরছিলেন। তারা নাগরকান্দি এলাকায় পৌঁছলে রংপুর দিক বগুড়া সদরের একটি হাসপাতালগামী অ্যাম্বুলেন্স তাদের ধাক্কা দেয়।  এতে হাসু ঘটনাস্থলেই মারা যান ও বাদশা আহত হন। আহত বাদশাকে স্থানীয় হাসপাতালে ভর্তি করা হয়।  চালক অ্যাম্বুলেন্স ফেলে পালিয়ে যান।,এদিকে দুর্ঘটনার প্রতিবাদে বিক্ষুব্ধ এলাকাবাসী অ্যাম্বুলেন্স আটক করেন। এরপর তারা ঢাকা-রংপুর মহাসড়ক অবরোধ করেন। পরে পুলিশ ও লাহিড়ীপাড়া ইউনিয়নের চেয়ারম্যান জুলফিকার আবু নাসের মো. আপেল মাহমুদ ও ইউপি সদস্য আল আমিন ঘটনাস্থলে আসেন।  তারা বিচারের আশ্বাস দিলে প্রায় ২০ মিনিট পর পরিস্থিতি স্বাভাবিক হয়। বিষয়টি মীমাংসা করতে রাত সাড়ে ৯টা পর্যন্ত আলোচনা চলে। পরে পুলিশ, জনপ্রতিনিধি ও নিহতের স্বজনদের মাঝে ফলপ্রসূ আলোচনা হলে এ ব্যাপারে মীমাংসা হয়ে যায়।",bn,2023-01-24 21:21:00+06:00
Jugantor,"মগবাজারে সড়কে ময়লার ড্রামে বিস্ফোরণ, আহত ৪",capital,https://www.jugantor.com/capital/638158/%E0%A6%AE%E0%A6%97%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%B8%E0%A7%9C%E0%A6%95%E0%A7%87-%E0%A6%AE%E0%A7%9F%E0%A6%B2%E0%A6%BE%E0%A6%B0-%E0%A6%A1%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3-%E0%A6%86%E0%A6%B9%E0%A6%A4-%E0%A7%AA,"রাজধানীর মগবাজার এলাকায় এক দোকানের সামনের সড়কে রাখা একটি ময়লার ‘ড্রাম’ বিস্ফোরণে দোকান কর্মচারী, এক প্রকৌশলীসহ চারজন আহত হয়েছেন। ,রমনা থানার ওসি আবুল হাসান জানান, মঙ্গলবার সকাল ১০টার দিকে মগবাজারের ওয়্যারলেস গেট এলাকায় ওই বিস্ফোরণ ঘটে।,তিনি বলেন, ওই এলাকায় একটি ওষুধের দোকানের পাশেই মুদি দোকানটির অবস্থান। সেই দোকানের একটি ড্রাম তারা দোকানের সামনের রাস্তায় রেখেছিলেন। হাসিবুর নামে দোকানের এক কর্মচারী ড্রামটি সরাতে গেলে বিস্ফোরণ ঘটে। এতে হাসিবুরসহ রাস্তায় থাকা আরও তিন পথচারী আহত হন।,ঢাকা মেডিকেল কলেজ হাসপাতাল পুলিশ ফাঁড়ির পরিদর্শক বাচ্চু মিয়া জানান, চারজনই হাসপাতালে এসে প্রাথমিক চিকিৎসা নিয়ে ফিরে গেছেন।,তাদের মধ্যে প্রকৌশলী সাইফুল ইসলামের (৩৫) গলায় ও বুকে জখম ছিল। তার বাসা বাসাবোতে। মগবাজারে অগ্রণী অ্যাপার্টমেন্টের প্রকৌশলীর দায়িত্বে আছেন তিনি।,আহত সাইফুল ইসলাম বলেন, উজ্জ্বল হোটেলের পাশ দিয়ে হেঁটে যাওয়ার সময় হঠাৎ বিকট শব্দে বিস্ফোরণ হয়, আমি রাস্তায় পড়ে যাই। আমার শরীর থেকে রক্ত ঝরতে থাকে।,
 ",bn,2023-01-24 18:46:00+06:00
Jugantor,ভোলায় প্রেস ক্লাব নেতাদের সংবর্ধনা দিলেন মুক্তিযোদ্ধারা,country-news,https://www.jugantor.com/country-news/638192/%E0%A6%AD%E0%A7%8B%E0%A6%B2%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A7%87%E0%A6%B8-%E0%A6%95%E0%A7%8D%E0%A6%B2%E0%A6%BE%E0%A6%AC-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%82%E0%A6%AC%E0%A6%B0%E0%A7%8D%E0%A6%A7%E0%A6%A8%E0%A6%BE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%B0%E0%A6%BE,"ভোলা প্রেস ক্লাবের নবনির্বাচিত কমিটিকে সংবর্ধনা দিয়েছেন মুক্তিযোদ্ধারা। উপজেলা মুক্তিযোদ্ধা সংসদের আয়োজনে মঙ্গলবার এ সংবর্ধনার আয়োজন করা হয়। ,এতে প্রধান অতিথি ছিলেন আওয়ামী লীগের উপদেষ্টা পরিষদের সদস্য ও প্রেস ক্লাবের আজীবন সদস্য সাবেক বাণিজ্য মন্ত্রী তোফায়েল আহমেদ। ,সাবেক এই মন্ত্রী ঢাকা থেকে খুদে বার্তায় সবাইকে অভিনন্দন জানিয়ে মুক্তিযোদ্ধাদের এমন আয়োজনের ভূয়সী প্রশংসা করেন। পাশাপাশি দেশের জন্য ও এলাকার জন্য সবাইকে ঐক্যবদ্ধ থেকে কাজ করার আহ্বান জানান। ,
 ,
এর আগে ৩১ ডিসেম্বর অনুষ্ঠিত নির্বাচনে টানা তৃতীয়বারের মতো সভাপতি নির্বাচিত হন বীর মুক্তিযোদ্ধা এম হাবিবুর রহমান ও সম্পাদক নির্বাচিত হন দৈনিক যুগান্তর ও আরটিভির জেলা প্রতিনিধি অমিতাভ রায় অপু। ,সংবর্ধনা অনুষ্ঠানে সভাপতি ও সম্পাদকসহ ১৩ পদে নির্বাচিত সাংবাদিকদের হাতে ক্রেস্ট ও ফুলের তোড়া তুলে দেন মুক্তিযোদ্ধা সংসদের নেতারা।,
 ,
উপজেলা মুক্তিযোদ্ধা সংসদের কমান্ডার অহিদুর রহমানের সভাপতিত্বে বক্তব্য দেন- পুলিশ সুপার মোহাম্মদ সাইফুল ইসলাম, জেলা প্রশাসকের দায়িত্বে থাকা স্থানীয় সরকার বিভাগের উপ-পরিচালক বিবেক সরকার, জেলা মুক্তিযোদ্ধা সংসদ কমান্ডার দোস্ত মাহামুদ, ডেপুটি কমান্ডার মো. সফিকুল ইসলাম।  ,এ সময় স্মৃতিচারণ করেন ৭১ সালে রণাঙ্গনে এম হাবিবুর রহমানের সহযোদ্ধা কমান্ডার আসমত আলী, দৌলতখান উপজেলার মুক্তিযোদ্ধা কমান্ডার আব্দুর রাজ্জাক শশী, ওয়াদবা ভবনের সাবেক স্টাফ মুক্তিযোদ্ধা জুলফিকার আলী, মুক্তিযোদ্ধা সংসদের ক্রীড়া বিষয়ক কমান্ডার রফিকুল ইসলাম, সাংবাদিকদের মধ্যে প্রেস ক্লাবের সাবেক সভাপতি আবু তাহের, প্রেস ক্লাব সভাপতি এম হাবিবুর রহমান, সম্পাদক অমিতাভ অপু।,
 ,
প্রেস ক্লাবের অন্যান্য পদে নির্বাচিতরা হলেন- সহ-সভাপতি কামাল উদ্দিন সুলতান (ডেইলি ইন্ডিপেনডেন্ট),  সহ-সম্পাদক হোসেন সাদী (বৈশাখী টিভি), অর্থ সম্পাদক এম হেলাল উদ্দিন (গাজী টিভি ও যুগান্তর), ক্রীড়া সম্পাদক মো. কামরুল ইসলাম (৭১ টিভি), গ্রন্থাগার সম্পাদক মো. তৌয়বুর রহমান (বিটিভি), সাংস্কৃতিক সম্পাদক  জসিম রানা (মোহনা টিভি), নির্বাহী সদস্য জুন্নু রায়হান (বাংলাদেশ প্রতিদিন), নির্বাহী সদস্য নাসির উদ্দিন লিটন (সময় টিভি ও সমকাল)।",bn,2023-01-24 21:31:00+06:00
Jugantor,বেনাপোলে ১ কোটি টাকার স্বর্ণ জব্দ,country-news,https://www.jugantor.com/country-news/638191/%E0%A6%AC%E0%A7%87%E0%A6%A8%E0%A6%BE%E0%A6%AA%E0%A7%8B%E0%A6%B2%E0%A7%87-%E0%A7%A7-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3-%E0%A6%9C%E0%A6%AC%E0%A7%8D%E0%A6%A6,"ভারতে পাচারের সময় চোরাকারবারিদের ফেলে যাওয়া ১ কেজি ১৬২ গ্রাম ওজনের ১০ পিস স্বর্ণের বার জব্দ করেছে বেনাপোল পোর্ট থানা পুলিশ। মঙ্গলবার বেনাপোলের সাদিপুর সীমান্ত থেকে ১ কোটি টাকা মূল্যের ১০ পিস স্বর্ণের বার জব্দ করা হয়।,
 ,
জানা গেছে, মঙ্গলবার গভীর রাতে পরিত্যক্ত অবস্থায় স্বর্ণের চালানটি উদ্ধার করা হয়। এ সময় কোন পাচারকারীকে আটক করতে পারেনি পুলিশ। সীমান্তের চেকপোস্ট সাদিপুর সড়কের ব্রিজের পাশ থেকে স্বর্ণের বারগুলো সাদা স্কচটেপে মোড়ানো অবস্থায় উদ্ধার করা হয়।,বেনাপোল পোর্ট থানার ওসি কামাল হোসেন ভূঁইয়া জানান, বেনাপোলের সাদিপুর সীমান্ত দিয়ে বিপুল পরিমাণ স্বর্ণের চালান পাচার হয়ে ভারতে যাচ্ছে- এমন গোপন সংবাদের ভিত্তিতে পুলিশের একটি দল সীমান্তের চেকপোস্ট সাদিপুর সড়কের ব্রিজের পাশে এক ব্যক্তিকে ধাওয়া করে। পরে সাদা স্কচটেপে মোড়ানো অবস্থায় একটি প্যাকেট ফেলে পালিয়ে যায় পাচারকারীরা।  পরে ১০টি স্বর্ণের বার জব্দ করা হয়। উদ্ধারকৃত স্বর্ণ বাংলাদেশ ব্যাংকের ট্রেজারি শাখায় জমা দেওয়া হবে বলে ওসি জানান।",bn,2023-01-24 21:28:00+06:00
Jugantor,বগুড়ায় ট্রাকের চাকায় পিষ্ট হয়ে প্রাণ গেল আ.লীগ নেতার,country-news,https://www.jugantor.com/country-news/638189/%E0%A6%AC%E0%A6%97%E0%A7%81%E0%A7%9C%E0%A6%BE%E0%A7%9F-%E0%A6%9F%E0%A7%8D%E0%A6%B0%E0%A6%BE%E0%A6%95%E0%A7%87%E0%A6%B0-%E0%A6%9A%E0%A6%BE%E0%A6%95%E0%A6%BE%E0%A7%9F-%E0%A6%AA%E0%A6%BF%E0%A6%B7%E0%A7%8D%E0%A6%9F-%E0%A6%B9%E0%A7%9F%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A6%86.%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0,"বগুড়ায় ছেলেকে কলেজে ভর্তি করাতে যাওয়ার পথে ট্রাকের ধাক্কায় মোটরসাইকেল চালক আওয়ামী লীগ নেতা খলিলুর রহমান বেলালের (৬০) মর্মান্তিক মৃত্যু হয়েছে।  ,মঙ্গলবার দুপুরে শাজাহানপুর উপজেলার সাজাপুর এলাকায় ঢাকা-রংপুর মহাসড়কে এ দুর্ঘটনা ঘটে। শাজাহানপুর থানার এসআই শাহীন এ তথ্য নিশ্চিত করেছেন। এ সময় ছেলে মুমিত হাসান (১৮) পা ভেঙে গুরুতর আহত হন। পরে তাকে গুরুতর আহত অবস্থায় বগুড়া শহীদ জিয়াউর রহমান মেডিকেল কলেজ (শজিমেক) হাসপাতালে ভর্তি করা হয়েছে।  ,পুলিশ ও স্বজনরা জানান, খলিলুর রহমান বেলাল বগুড়া সদরের শাখারিয়া ইউনিয়নের উলিপুর গ্রামের মৃত ফয়েজ উদ্দিনের ছেলে। তিনি সদর উপজেলা আওয়ামী লীগের দপ্তর সম্পাদক ছিলেন। বেলাল শহরতলির মাটিডালি এলাকায় পরিবার নিয়ে বসবাস করতেন।,তিনি ছেলেকে বগুড়া ক্যান্টনমেন্ট পাবলিক স্কুল অ্যান্ড কলেজে ভর্তির জন্য মঙ্গলবার দুপুরে মাটিডালি থেকে মোটরসাইকেলে রওনা দেন। বেলা দেড়টার দিকে শাজাহানপুর উপজেলার সাজাপুর এলাকায় পৌঁছলে পেছন থেকে একটি ট্রাকের চালক ধাক্কা দিয়ে পালিয়ে যায়। এতে বাবা ও পেছনে বসে থাকা ছেলে মোটরসাইকেল থেকে ছিটকে মহাসড়কে পড়ে যান। এ সময় ট্রাকের চাকা বেলালের পেটের উপর দিয়ে চলে যাওয়ায় তিনি ঘটনাস্থলেই মারা যান। ,বগুড়া সদর উপজেলা আওয়ামী লীগের সভাপতি উপজেলা চেয়ারম্যান আবু সুফিয়ান শফিক জানান, নিহত বেলাল তার কমিটির দপ্তর সম্পাদক ছিলেন। বুধবার বাদ জোহর গ্রামের বাড়ি উলিপুরে জানাজা শেষে মরদেহ পারিবারিক গোরস্থানে দাফন করা হবে।",bn,2023-01-24 21:24:00+06:00
Jugantor,গরুর আক্রমণে বাবা-ছেলের মৃত্যু,country-news,https://www.jugantor.com/country-news/638160/%E0%A6%97%E0%A6%B0%E0%A7%81%E0%A6%B0-%E0%A6%86%E0%A6%95%E0%A7%8D%E0%A6%B0%E0%A6%AE%E0%A6%A3%E0%A7%87-%E0%A6%AC%E0%A6%BE%E0%A6%AC%E0%A6%BE%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"নোয়াখালীর কবিরহাট উপজেলার ধানসিঁড়ি ইউনিয়নের উত্তর জগদানন্দ গ্রামে গরুর আক্রমণে বাবা ও ছেলের মৃত্যু হয়েছে। ,মারা যাওয়া দুজন হলেন- উপজেলার ধানসিঁড়ি ইউনিয়নের ৪ নম্বর ওয়ার্ডের উত্তর জগদানন্দ গ্রামের বজু মিয়া ওরফে বজু মাঝি (৭০) ও তার ছেলে মো. মানিক (৪৫)।,মঙ্গলবার সকাল ৭টার দিকে ঢাকার একটি হাসপাতালে চিকিৎসাধীন অবস্থায় মানিক মারা যান। এর আগে গত ১৭ জানুয়ারি নিজ বাড়িতে মারা যান তার বাবা বজু মিয়া।,স্থানীয় বাসিন্দা জসিম উদ্দিন জানান, গত শনিবার ১৪ জানুয়ারি সকাল ৮টার দিকে মানিক গোয়ালঘর থেকে তাদের পালিত দুটি ষাঁড়কে বাইরে এনে বেঁধে রাখেন। ওই সময় আকস্মিক ষাঁড় দুটি তাকে আক্রমণ করে মাটিতে ফেলে দেয়। তখন ষাঁড়গুলো তাকে এলোপাতাড়ি লাথি মেরে পিঠের হাড় ভেঙ্গে ফেলে। এতে তিনি গুরুত্বর আহত হন। পরে পরিবারের সদস্যরা তাকে মুমূর্ষু অবস্থায় উন্নত চিকিৎসার জন্য ঢাকা নিয়ে যায়। চিকিৎসাধীন অবস্থায় মঙ্গলবার সকাল ৭টায় তার মৃত্যু হয়।,তিনি আরও জানান, এক বছর আগে মানিকের বাবা বজু মিয়াকে গরু আক্রমণ করে। এতে তিনি গরু বাঁধার রশির খুটার আঘাতে পায়ে গুরুত্বর জখম হন। ওই আঘাতে তার পায়ে পচন দেখা দেয়। একপর্যায়ে দীর্ঘ এক বছর গুরুত্বর অসুস্থ থাকার পর গত ১৭ জানুয়ারি তিনিও মারা যান।,এ বিষয়ে জানতে চাইলে ধানসিঁড়ি ইউনিয়নের ৪ নম্বর ওয়ার্ডের ইউপি সদস্য (মেম্বার) অজি উল্যাহ ঘটনার সত্যতা নিশ্চিত করেন। তিনি বলেন, তারা কৃষক পরিবার। বাবা-ছেলে দুজনই গরুর আক্রমণে অসুস্থ হয়ে মারা যায়। বাবার মৃত্যুর আট দিন পর ছেলেও মারা যায়। এ ঘটনায় এলাকায় শোকের ছায়া নেমে এসেছে।   ,কবিরহাট থানার ভারপ্রাপ্ত কর্মকর্তা (ওসি) মো. রফিকুল ইসলাম বলেন, এ বিষয়ে কেউ পুলিশকে অবহিত করেনি।",bn,2023-01-24 18:49:00+06:00
Jugantor,টিকিট কেটে দেখা যাবে বঙ্গভবন,national,https://www.jugantor.com/national/others/638163/%E0%A6%9F%E0%A6%BF%E0%A6%95%E0%A6%BF%E0%A6%9F-%E0%A6%95%E0%A7%87%E0%A6%9F%E0%A7%87-%E0%A6%A6%E0%A7%87%E0%A6%96%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%AC%E0%A6%99%E0%A7%8D%E0%A6%97%E0%A6%AD%E0%A6%AC%E0%A6%A8,"দর্শনার্থীদের জন্য সীমিত পরিসরে উন্মুক্ত হচ্ছে বঙ্গভবন। এ লক্ষ্যে নানান উন্নয়ন কর্মকাণ্ড বাস্তবায়ন করা হচ্ছে। সর্বোচ্চ নিরাপত্তার চাদরে থাকা ভবনটি সাধারণ মানুষের জন্য খুলে দেওয়া হচ্ছে রাষ্ট্রপতির ইচ্ছাতেই। অনলাইনে টিকিট কেটে দর্শনার্থীরা বঙ্গভবনের ভেতরের দৃষ্টিনন্দন স্থাপনা দেখতে পারবেন। তবে নিরাপত্তার দিক বিবেচনা করে রাষ্ট্রপতির অফিস ও বাসভবন দেখার সুযোগ জনসাধারণের জন্য থাকছে না। ,আগামী এপ্রিলে রাষ্ট্রপতি আবদুল হামিদের মেয়াদ শেষ হচ্ছে। বিদায়বেলা রঙিন করে রাখতে চান তিনি। মূলত তার আগ্রহে বঙ্গভবনকে নতুন করে সাজানো হয়েছে। বঙ্গভবনের ভেতরে হলেও নবনির্মিত স্থাপনাগুলোর সঙ্গে রাষ্ট্রপতির অফিস ও বাসভবন বেশ দূরে। মূলত সীমিত আকারে বঙ্গভবনের একটি অংশ দর্শনার্থীদের জন্য চালু করা হবে। তবে কোন পদ্ধতিতে বঙ্গভবনে প্রবেশ করা যাবে, তার একটি ধারণা কাল অনুষ্ঠানে পাওয়া যাবে।,রাষ্ট্রপতি মো. আবদুল হামিদ মঙ্গলবার বিকালে বঙ্গভবনে সংস্কারকৃত এয়ার রেইড শেল্টার ও তোষাখানা জাদুঘরের উদ্বোধনকালে বলেন, ‘বঙ্গভবনের ভেতরে সাধারণত মানুষ আসতে পারে না, এটার ভেতরে কি আছে, না আছে, কেউ কিছুই জানে না।  আমাদের ইতিহাস-ঐতিহ্য যা আছে দেশবাসী এ সম্পর্কেও মানুষ জানতে পারবে।’,বঙ্গভবনের তোশাখানা জাদুঘরকে শতাব্দীকালের বর্ণাঢ্য ইতিহাস ও ঐতিহ্যের অন্যতম নিদর্শন হিসেবে উল্লেখ করে রাষ্ট্রপতি বলেন, বঙ্গভবনের সমৃদ্ধ ইতিহাস সংরক্ষণ এবং তা ভবিষ্যৎ প্রজন্মের কাছে তুলে ধরতে বঙ্গভবন তোশাখানা জাদুঘর গুরুত্বপূর্ণ ভূমিকা রাখবে বলে আমি বিশ্বাস করি।,আবদুল হামিদ বলেন, বিদেশি রাষ্ট্রদূতসহ আগন্তুকরা পরিদর্শনকালে আমাদের ইতিহাস-ঐতিহ্য সংস্কৃতির সঙ্গে পরিচিত হতে সক্ষম হবেন।,রাষ্ট্রপতি হামিদ বলেন, বঙ্গভবনের অনেক স্থাপনা দেখে মোটামুটিভাবে তারাও আকৃষ্ট হবেন এবং আমাদের বাংলাদেশ সম্পর্কে তাদের মনোভাব অনেক উঁচু হবে বলে আমার বিশ্বাস। ,এক সময় বঙ্গভবনের নাম ছিল মানুক হাউস। এরপর গভর্নর হাউস। ভিক্টোরীয় স্থাপত্য শিল্পের সঙ্গে ইসলামি ও বাঙালি স্থাপত্যের সমন্বয়ে অনন্য এক নিদর্শন এ ভবনটি এখন রাষ্ট্রপতির কার্যালয় ও বাসভবন। ,দেশের সর্বোচ্চ সুরক্ষিত প্রাসাদ বঙ্গভবন সম্পর্কে মানুষের কৌতূহলের শেষ নেই। বঙ্গভবনকে দেশি-বিদেশি দর্শনার্থীদের জন্য সীমিত পরিসরে উন্মুক্ত করার লক্ষ্যেই তোশাখানা ও এয়ার রেইড শেল্টার হাউসের আধুনিকায়ন এবং ওয়াকওয়ে নির্মাণসহ নানা কার্যক্রম বাস্তবায়ন করা হচ্ছে।,বিকালে রাষ্ট্রপতি আবদুল হামিদ নবনির্মিত তোশাখানা জাদুঘরের উদ্বোধন করেন। তিনি তোশাখানা জাদুঘরের বিভিন্ন কক্ষের স্থাপনাগুলো ঘুরে দেখেন। ,বঙ্গভবনের সার্বিক তত্ত্বাবধানে জরাজীর্ণ অবস্থায় পড়ে থাকা এ তোশাখানাকে একটি আধুনিক মানসম্পন্ন জাদুঘরে পরিণত করা হয়। তোশাখানায় বিভিন্ন দেশের রাষ্ট্র ও সরকার প্রধানদের কাছ থেকে পাওয়া উপহারসামগ্রী এবং ঐতিহাসিক ছবি সংরক্ষিত রয়েছে। দেশি-বিদেশি দর্শনার্থীদের জন্য এটি সীমিত পরিসরে উন্মুক্ত থাকবে। আবার বিশ্বের যে কোনো প্রান্ত থেকে অনলাইনে যে কেউ তোশাখানাটি যাতে পরিদর্শন করতে পারে এবং বঙ্গভবন সম্পর্কে জানতে পারে সেই উদ্যোগও নেওয়া হয়েছে।,এর আগে রাষ্ট্রপতি সংস্কারকৃত এয়ার রেইড শেল্টার হাউসের উদ্বোধন করেন এবং বিভিন্ন কক্ষ পরিদর্শন করেন।,১৯৬৫ সালে নির্মিত হলেও পরিত্যক্ত এ শেল্টারটিকে বঙ্গভবনে আসা দর্শনার্থীদের জন্য ঐতিহাসিক নিদর্শন হিসেবে সংরক্ষণের উদ্যোগ নেওয়া হয়। এয়ার রেইড শেল্টার হাউসকে সেই আগের আদলেই সংস্কার করা হয়েছে। এছাড়াও আধুনিক ল্যান্ডস্কেপে সাজানো বঙ্গভবনে রয়েছে দৃষ্টিনন্দন সবুজ উদ্যান, দুম্বা শেড, হরিণ পার্ক, দৃষ্টিনন্দন চারটি পুকুর ও একটি সুইমিং পুলসহ নানান দর্শনীয় স্থান।,রাষ্ট্রপতির সহধর্মিণী রাশিদা খানম, সংস্কৃতিবিষয়ক মন্ত্রণালয়ের প্রতিমন্ত্রী কেএম খালিদ, গৃহায়ন ও গণপূর্ত মন্ত্রণালয়ের প্রতিমন্ত্রী শরীফ আহমেদ, তথ্য ও যোগাযোগ প্রযুক্তি বিভাগের প্রতিমন্ত্রী জুনাইদ আহমেদ পলক, রেজওয়ান আহাম্মাদ তৌফিক, সংসদ সদস্য এবং সংশ্লিষ্ট সচিব এবং সামরিক ঊর্ধ্বতন কর্মকর্তারা এ সময় উপস্থিত ছিলেন।,
 ",bn,2023-01-24 18:56:00+06:00
Jugantor,ট্রেনের ধাক্কায় প্রাণ গেল দুই বৃদ্ধের,country-news,https://www.jugantor.com/country-news/638159/%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A6%A6%E0%A7%81%E0%A6%87-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A7%87%E0%A6%B0,"নরসিংদীর রায়পুরায় ঢাকা-চট্টগ্রাম-সিলেট রেলপথের পৃথক স্থানে ট্রেনের ধাক্কায় দুই বৃদ্ধের মৃত্যু হয়েছে। মঙ্গলবার সকালে উপজেলার কড়ইতলা রেলক্রসিং এলাকায় একজন ও দুপুরে শ্রীনিধি রেলওয়ে স্টেশন আউটার এলাকায় অপরজনের মৃত্যু হয়।,নিহতরা হলেন- রায়পুরার মির্জাপুর ইউনিয়নের গুচ্ছগ্রামের সিদ্দিক মিয়ার ছেলে শ্রবণ প্রতিবন্ধী কাশেম মিয়া (৬৫), তিনি পেশায় একজন শ্যালোমেশিন মেকানিক। অপরজন চান্দেরকান্দি ইউনিয়নের কড়ইতলা গ্রামের সুচেন্দ্র বিশ্বাসের ছেলে কর্ণ বিশ্বাস (৬২), তিনি মানসিক ভারসাম্যহীন ছিলেন।,নিহতদের স্বজন ও স্থানীয়রা জানান, মঙ্গলবার সকাল সাড়ে ৮টার দিকে শ্রবণ প্রতিবন্ধী কাশেম মিয়া উপজেলার মির্জাপুর ইউনিয়নের সাধুনগর গ্রামের পাশে থাকা রেললাইন ধরে হাঁটছিলেন। এ সময় পেছন থেকে আসা ঢাকামুখী এগারোসিদ্ধুর এক্সপ্রেস তাকে ধাক্কা দেয়। এতে তিনি রেল লাইনের পাশে ছিটকে পড়ে ঘটনাস্থলেই নিহত হন।,অপরদিকে একই উপজেলার চান্দেরকান্দি ইউনিয়নের কড়ইতলা গ্রামের মানসিক ভারসাম্যহীন সুচেন্দ্র বিশ্বাসের ছেলে মানসিক ভারসাম্যহীন কর্ণ বিশ্বাস (৬২) দুপুর সাড়ে ১২টার দিকে শ্রীনিধি রেলস্টেশনের পশ্চিম পাশে আউটারে পাশ দিয়ে রেললাইন পার হতে গেলে চট্টগ্রাম অভিমুখী কর্ণফুলী এক্সপ্রেসের ধাক্কায় ছিটকে পড়ে ঘটনাস্থলেই তার মৃত্যু হয়।,নিহতদের নিজ গ্রামের পাশেই ঘটনাটি ঘটায় পুলিশ খবর পাওয়ার আগেই স্বজনরা মরদেহ দুটো বাড়িতে নিয়ে যান।,ভৈরব রেলওয়ে পুলিশের উপ-পরিদর্শক হাসানুজ্জামান রুমেল বলেন, সাংবাদিকদের মাধ্যমে এ বিষয়ে খবর পেয়ে ঊর্ধ্বতন কর্তৃপক্ষকে জানিয়েছি। খোঁজখবর নেওয়ার চেষ্টা করছি।",bn,2023-01-24 18:46:00+06:00
Jugantor,"মাদ্রাসাছাত্রকে নিপীড়ন, ৪৫ হাজার টাকা নিয়ে চম্পট প্রতারক",country-news,https://www.jugantor.com/country-news/638161/%E0%A6%AE%E0%A6%BE%E0%A6%A6%E0%A7%8D%E0%A6%B0%E0%A6%BE%E0%A6%B8%E0%A6%BE%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%95%E0%A7%87-%E0%A6%A8%E0%A6%BF%E0%A6%AA%E0%A7%80%E0%A7%9C%E0%A6%A8-%E0%A7%AA%E0%A7%AB-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%9A%E0%A6%AE%E0%A7%8D%E0%A6%AA%E0%A6%9F-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%95,"লক্ষ্মীপুরের রায়পুরে শিশু ছাত্রকে (১০) তিন মাস ধরে নিপীড়নের মামলা হলেও এখনো তিন শিক্ষককে গ্রেফতার করতে পারেনি পুলিশ। এদিকে ঘটনা ধামাচাপা দিতে পুলিশ ও সাংবাদিকের নামে মাদ্রাসার সুপারের কাছ থেকে ৪৫ হাজার টাকা হাতিয়ে উধাও হয়ে গেছে একটি প্রতারক চক্র।  ,নিপীড়নের ঘটনাটি ঘটেছে উপজেলার রায়পুর ইউপি ও চরআবাবিল ইউপির মধ্যখানে একটি মাদ্রাসায়। ঘটনার পর উত্তম-মাধ্যম দেওয়ার পর ওই তিন শিক্ষক পালিয়ে যায়। এ ঘটনায় ওই প্রতিষ্ঠান বন্ধে এবং তিন শিক্ষককে গত এক মাসেও গ্রেফতার না হওয়ায় শিশুর অভিভাবক ও সচেতন মহলে ক্ষোভ বিরাজ করছে।,শিশুর শারীরিক অবস্থা খারাপ হলে গত ২৬ ডিসেম্বর দুপুরে রায়পুর সরকারি হাসপাতালে নিলে ডাক্তার নজরুল ইসলাম শিশুকে পরীক্ষা করে উন্নত চিকিৎসায় সদর হাসপাতালে পাঠান। তখনই এ ঘটনা জানাজানি হয়।,পলাতক তিন যৌন নিপীড়নকারী শিক্ষক হলেন- কিশোরগঞ্জের বাসিন্দা মাওলানা মো. রাহাত হোসেন, সিলেট সুনামগঞ্জের বাসিন্দা মাওলানা আবু হুরায়রা ও ভোলা সদরের বাসিন্দা মাওলানা আমিরুন ইসলাম।,আহত শিশুর মা বলেন, প্রায় তিন বছর আগে হেফজ বিভাগে ভর্তি করান তার শিশু ছেলেকে। মাদ্রাসার আবাসিক ভবনেই অন্য শিশুদের সঙ্গে থাকত সে। ২০ ডিসেম্বর শিশুটি ছুটিতে বাড়িতে আসলে আর মাদ্রাসায় যেতে চায় না। অনেক চাপ সৃষ্টির পর সে জানায় তিন শিক্ষক তাকে অনেক দিন ধরে পাশবিক নির্যাতন (ধর্ষণ) করে আসছে। সে রাতে ঘুমাতে পারে না, তার খুব কষ্ট হয়। তাকে মারধরও করা হয়। আবাসিকের সব ছাত্র যখন ঘুমিয়ে পড়ে তখনই ওই তিন শিক্ষক তাদের কক্ষে ডেকে নিয়ে নির্যাতন করত। এ ঘটনায় থানায় লিখিত অভিযোগ দিলেও পুলিশ এখনো তাদের গ্রেফতার করতে পারেনি।,তিনি বলেন, এ ঘটনায় চরমোহনা গ্রামের বাসিন্দা মাদ্রাসার প্রিন্সিপাল হাফেজ মুফতি ইসমাইল হোসেনকে (৩৫) জানালে তিনি অভিযুক্ত শিক্ষকদের কর্মকাণ্ড কমিটির সভাপতিসহ সদস্যদের জানান। মঙ্গলবার পরিচালনা কমিটির সামনেই প্রিন্সিপাল অভিযুক্ত তিন শিক্ষককে জুতাপেটা করে মাদ্রাসা থেকে বের করে দেন। কয়েক দিন আগে প্রিন্সিপাল বাড়িতে এসে শিক্ষকদের কর্মকাণ্ডের জন্য ক্ষমা চেয়ে গেছেন।,মাদ্রাসার প্রিন্সিপাল মাওলানা ইসমাইল হোসেন ঘটনার সত্যতা স্বীকার করে জানান, ২০১৯ সালে এক ভবনের ৭টি কক্ষ ভাড়া নিয়ে ৬ জন শিক্ষক এবং আবাসিক-অনাবাসিকসহ মোট ১৭০ জন শিক্ষার্থীর অধ্যায়ন চলছে। চাকরিতে যোগদানের সময় নিয়ম অনুযায়ী ওই তিন শিক্ষক প্রয়োজনীয় কাগজপত্র জমা দেন। কিন্তু পরবর্তীতে তারা কৌশলে মাদ্রাসার দাপ্তরিক কাগজপত্র রাখার ড্রয়ার থেকে নিজেদের কাগজ সরিয়ে নেন। পুলিশই তাদের বের করে শাস্তি দেবে।,তিরি আরও বলেন, এ ঘটনা ধামাচাপা দিতে পুলিশ ও সাংবাদিকের নামে আমার কাছ থেকে ৪৫ হাজার টাকা হাতিয়ে চম্পট দিয়েছে একটি প্রতারক চক্র।  ,এ ঘটনায় রায়পুর উপজেলা নির্বাহী কর্মকর্তা (ইউএনও) অঞ্জন দাশ বলেন, তিনি সাংবাদিকের মাধ্যমে জানতে পেরে তাৎক্ষণিকভাবে মাদ্রাসায় পুলিশ প্রেরণ করে ঘটনার সত্যতা নিশ্চিত হন। ব্যবস্থা নিতে ওসিকে নির্দেশনা দিয়েছেন।,রায়পুর থানার ওসি শিপন বড়ুয়া বলেন, ইউএনওর কাছ থেকে ঘটনাটি জানতে পেরে তাৎক্ষণিক সেখানে পুলিশ পাঠাই। তদন্তকারী কর্মকর্তা এসআই আবির হোসেন এ ঘটনার সত্যতা খুঁজে পেয়েছেন। তবে এ ঘটনায় শিশুর মা লিখিত অভিযোগ দিয়েছেন। ওই তিন শিক্ষককে গ্রেফতারের চেষ্টা চলছে। ওসি ও সাংবাদিকের নামে মাদ্রাসা সুপারের কাছ থেকে ৪৫ হাজার টাকা নেওয়ার বিষয়টি খোঁজ নেওয়া হচ্ছে।",bn,2023-01-24 18:51:00+06:00
Jugantor,কনা-রিজভীর ৩ গান,entertainment,https://www.jugantor.com/entertainment/638165/%E0%A6%95%E0%A6%A8%E0%A6%BE%E0%A6%B0%E0%A6%BF%E0%A6%9C%E0%A6%AD%E0%A7%80%E0%A6%B0-%E0%A7%A9-%E0%A6%97%E0%A6%BE%E0%A6%A8,"‘চোখেরই পলকে’, ‘যদি তুমি’, ‘রোদ্দুর ভেঙ্গে’ গানগুলো দিয়ে শ্রোতামহলে আলোচিত হন সংগীতশিল্পী রিজভী ওয়াহিদ। ২০১২ সালে প্রকাশিত হয় তার প্রথম একক অ্যালবাম ‘প্রথম স্বপ্ন’। ,এরপর আরও বেশ কিছু গান-ভিডিও প্রকাশ করেছেন তিনি। কুড়িয়েছেন শ্রোতার প্রশংসা।,রিজভীর গাওয়া জনপ্রিয় গানগুলোর বেশিরভাগই দ্বৈত। সেই ধারাবাহিকতায় এবার তিনি একসঙ্গে তিনটি গানে কণ্ঠ দিয়েছেন জনপ্রিয় গায়িকা দিলশাদ নাহার কনার সঙ্গে। ,এ গানগুলোর দুটি লিখেছেন রবিউল ইসলাম জীবন, একটি লিখেছেন শাহান কবন্ধ। একটির সুর ও সংগীতায়োজন করেছেন বাপ্পা মজুমদার। আরেকটির সুর ও সংগীতায়োজন করেছেন মাসুম ওয়াহিদুর রহমান। অন্যটির সুর করেছেন নাজির মাহমুদ। সংগীতায়োজন করেছেন মুশফিক লিটু। ,
সম্প্রতি এই গানগুলোর রেকর্ডিং সম্পন্ন হয়েছে। গানগুলোর সবগুলোই প্রেম ভালোবাসার কথামালায় সাজানো। ,গানগুলো নিয়ে রিজভী ওয়াহিদ বললেন, ‘অনেক দিন ধরেই কনার সঙ্গে এই গান তিনটি নিয়ে কাজ চলছিল। সম্প্রতি রেকর্ডিং সম্পন্ন হওয়ায় ভালো লাগছে। তিনটি গানই ভালোবাসার কথায়, ভালোলাগার কথায় সাজানো। কথা-সুর-সংগীতায়োজনেও ভালোবাসার আবহ পাবেন শ্রোতারা।’ ,অন্যদিকে কনা বলেন, ‘রিজভী ওয়াহিদ সংগীতপাগল একজন মানুষ। নানান ব্যস্ততার মাঝেও তার গান করার বিষয়টি আমার ভালো লাগে। তার সঙ্গে খুব সুন্দর, শ্রুতিমধুর তিনটি গানে কণ্ঠ দিয়েছি। কথাগুলো তৈরি করেছেন গুণী মানুষেরা। আশাকরি শ্রোতারা পছন্দ করবেন।’,রিজভী ওয়াহিদ আরও জানান, তিনটি গানেরই মনোরম ভিডিও করা হবে। তারপর চলতি বছর পর্যায়ক্রমে গান-ভিডিওগুলো ইউটিউবে উন্মুক্ত করা হবে।",bn,2023-01-24 19:07:00+06:00
Jugantor,মা-বোন হিসেবে দিন কাটানোর প্রস্তুতি নিচ্ছেন জেসিন্ডা আরডার্ন,international,https://www.jugantor.com/international/638166/%E0%A6%AE%E0%A6%BE%E0%A6%AC%E0%A7%8B%E0%A6%A8-%E0%A6%B9%E0%A6%BF%E0%A6%B8%E0%A7%87%E0%A6%AC%E0%A7%87-%E0%A6%A6%E0%A6%BF%E0%A6%A8-%E0%A6%95%E0%A6%BE%E0%A6%9F%E0%A6%BE%E0%A6%A8%E0%A7%8B%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A7%81%E0%A6%A4%E0%A6%BF-%E0%A6%A8%E0%A6%BF%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%9C%E0%A7%87%E0%A6%B8%E0%A6%BF%E0%A6%A8%E0%A7%8D%E0%A6%A1%E0%A6%BE-%E0%A6%86%E0%A6%B0%E0%A6%A1%E0%A6%BE%E0%A6%B0%E0%A7%8D%E0%A6%A8,"মাত্র ৩৭ বছর বয়সে প্রধানমন্ত্রী হয়ে বিশ্বকে তাক লাগিয়ে দিয়েছিলেন জেসিন্ডা আরডার্ন। বিশ্বে সবচেয়ে অল্পবয়সী প্রধানমন্ত্রী হিসেবে ২০১৭ সালে দায়িত্ব নেন তিনি। ,টানা ছয় বছর নিউজিল্যান্ডের প্রধানমন্ত্রীর দায়িত্ব পালন করেছেন জেসিন্ডা আরডার্ন। অশ্রুসিক্ত হয়ে হঠাৎ দায়িত্ব থেকে তার অব্যাহতির ঘোষণা অবাক করেছে গোটা বিশ্বকে। ,বয়স অল্প হলেও জ্ঞান-গরিমায় অভিজ্ঞতার পরিচয় দেন জেসিন্ডা। করোনাকালে নিউজিল্যান্ডের নেতৃত্ব দিয়েছেন জেসিন্ডা। বিশ্বের সবচেয়ে কঠিন মুহূর্ত ছিল করোনার সময়কাল। এই কঠিন সময়ে নিষ্ঠা ও দায়িত্বশীলতার পরিচয় দিয়েছেন ৪২ বছর বয়সি এই নারী। ,প্রধানমন্ত্রী হিসেবে কাটানো শেষদিনে আবেগাপ্লুত এক ভাষণে তার প্রতি নিউজিল্যান্ডবাসীর দেখানো উদারতা ও সহানুভূতির কথা উল্লেখ করে জেসিন্ডা অরডার্ন বলেছেন, তিনি এখন মা ও বোন হিসেবে দিন কাটানোর প্রস্তুতি নিচ্ছেন।,পদ থেকে সরে যাওয়ার ঘোষণা দেওয়ার কয়েকদিন পর মঙ্গলবার রাজধানী ওয়েলিংটনের উত্তরে ছোট্ট শহর রাতানায় রাজনীতিক ও মাউরি বয়োজ্যেষ্ঠদের এক জমায়েতে হাজির হন জেসিন্ডা।,সেখানে দেওয়া বক্তৃতায় নিউজিল্যান্ডবাসীকে তাকে প্রধানমন্ত্রী হিসেবে সুযোগ দেওয়ায় ধন্যবাদ জানান।,কমিউনিটি গ্রাউন্ডে যাওয়ার আগে তিনি গণমাধ্যমের মুখোমুখি হলেও রাজনৈতিক কোনো প্রশ্নের উত্তর দিতে রাজি হননি। ,জেসিন্ডা অরডার্ন বলেন, অনেক কিছুর জন্য প্রস্তুত হচ্ছি আমি। আমি সাংসদ হওয়ার জন্য প্রস্তুত। বোন, মা হিসেবে দিন কাটনোর জন্যও প্রস্তুত।  ,২০১৯ সালে যখন অস্ট্রেলিয়ায় দুটি মসজিদে হামলায় ৫১ জন মুসলিমকে হত্যা করা হয় তখনো তার বলিষ্ঠ নেতৃত্বের পরিচয় পাওয়া যায়। তখন জাতির উদ্দেশে ভাষণ দানকালে সন্ত্রাসীদের নামও উচ্চারণ করেননি জেসিন্ডা। মুসলিম সম্প্রদায়ের প্রতি ব্যাপক সমবেদনাও প্রকাশ করেছেন এই নেত্রী। এর মাধ্যমে ধর্মীয় ভেদাভেদের ঊর্ধ্বে উঠে সাম্যবাদের পরিচয় দিয়েছেন জেসিন্ডা। ,আসছে ৭ ফেব্রুয়ারি আনুষ্ঠানিকভাবে দায়িত্ব শেষ হবে তার। প্রধানমন্ত্রী হিসেবে সরে দাঁড়ালেও নিউজিল্যান্ডবাসীর জন্য অনুপ্রেরণার ঝুলি রেখে যাচ্ছেন তিনি। তার যোগ্য, সদয় নেতৃত্ব চিরকাল স্বরণ রাখবে নিউজিল্যান্ডবাসী।",bn,2023-01-24 19:09:00+06:00
Jugantor,কিশোরগঞ্জে চিকিৎসকসহ ১০ জনের বিরুদ্ধে মামলা,country-news,https://www.jugantor.com/country-news/638162/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%95%E0%A6%B8%E0%A6%B9-%E0%A7%A7%E0%A7%A6-%E0%A6%9C%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE,"কিশোরগঞ্জে প্রসূতির মৃত্যুর ঘটনায় একটি অনিবন্ধিত প্রাইভেট হাসপাতালের মালিক এবং ডাক্তারসহ ১০ জনকে আসামি করে মামলা হয়েছে। সোমবার রাতে কিশোরগঞ্জ সদর মডেল থানায় নিহত গৃহবধূ রূপালী বেগমের মামাশ্বশুর মো. শরীফ মিয়া বাদী হয়ে মামলাটি করেন। ,রোববার রাতে শহরতলীর শহীদ সৈয়দ নজরুল ইসলাম মেডিকেল কলেজ হাসপাতালের সন্নিকটে অবস্থিত আল-হেরা ডিজিটাল ডায়াগনস্টিক সেন্টার অ্যান্ড হসপিটালে এ ঘটনা ঘটে। এ নিয়ে মঙ্গলবার দৈনিক যুগান্তরে একটি প্রতিবেদন প্রকাশিত হয়।,পুলিশ ও নিহতের পরিবার সূত্রে জানা গেছে, সদর উপজেলার চৌদ্দশত ইউনিয়নের বড়খালের পাড় এলাকার সৌদি প্রবাসী পলিন মিয়ার স্ত্রী রূপালী বেগমকে রোববার বিকালে আল-হেরা ডিজিটাল ডায়াগনস্টিক সেন্টার অ্যান্ড হসপিটালে ভর্তি করা হয়। এ সময় ডা. আক্তার নাহার জ্যোতি গৃহবধূ রূপালীকে সিজারিয়ান অপারেশন করার জন্য  অপারেশন থিয়েটারে নিয়ে যান। কিছুক্ষণ পর তার একটি পুত্রসন্তান জন্ম হয় কিন্তু প্রসূতি মায়ের শারীরিক অবস্থা সম্পর্কে মিথ্যা কথা বলেছিল হাসপাতাল কর্তৃপক্ষ।,স্বজনদের অভিযোগ, সন্তান জন্ম নেওয়ার দীর্ঘ সময় পার হলেও রূপালীকে অপারেশন থিয়েটার থেকে বের করা হচ্ছিল না। শেষ পর্যন্ত  রাত ৯টার দিকে গৃহবধূ রূপালীকে ওটি থেকে অচেতন অবস্থায় বের করে স্বজনদের না জানিয়ে তড়িঘড়ি করে পার্শ্ববর্তী শহীদ সৈয়দ নজরুল ইসলাম মেডিকেল কলেজ হাসপাতালে নিয়ে যান ওই ডায়াগনস্টিক সেন্টারের কর্মকর্তারা। পরে রাত ১০টার দিকে মেডিকেল কলেজ হাসপাতালের সামনে থেকে রূপালীর মৃতদেহ উদ্ধার করে স্বজন ও পুলিশ।,ঘটনার পর হাসপাতাল ছেড়ে পালিয়ে যান হাসপাতালটির ডাক্তার এবং কর্মকর্তারা। ধারণা করা হচ্ছে অনভিজ্ঞ কাউকে দিয়ে অতিরিক্ত মাত্রার ডোজ দিয়ে অজ্ঞান করায় রূপালী বেগম মৃত্যুর কোলে ঢলে পড়েন।,এ ঘটনায় স্বজন ও এলাকাবাসীর মধ্যে চরম উত্তেজনা ছড়িয়ে পড়লে পুলিশ গিয়ে পরিস্থিতি নিয়ন্ত্রণে আনে। এছাড়া নিহতের মরদেহ ময়নাতদন্তের জন্য কিশোরগঞ্জ জেনারেল হাসপাতাল মর্গে প্রেরণ করে।,এমন অভিযোগ পেয়ে অনিবন্ধিত আল-হেরা হাসপাতালটি সিলগালা করে দেয় জেলা স্বাস্থ্য বিভাগ।,কিশোরগঞ্জ সদর মডেল থানার ভারপ্রাপ্ত কর্মকর্তা মোহাম্মদ দাউদ মামলার সত্যতা নিশ্চিত করেছেন। আসামিদের গ্রেফতারে অভিযান চলছে বলেও জানিয়েছেন ওসি।",bn,2023-01-24 18:54:00+06:00
Jugantor,মিয়ানমারের তিন নাগরিকের যাবজ্জীবন,country-news,https://www.jugantor.com/country-news/638164/%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%A4%E0%A6%BF%E0%A6%A8-%E0%A6%A8%E0%A6%BE%E0%A6%97%E0%A6%B0%E0%A6%BF%E0%A6%95%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8,"কক্সবাজারে ইয়াবা পাচার মামলায় মিয়ানমারের তিন নাগরিককে যাবজ্জীবন সশ্রম কারাদণ্ড দিয়েছেন আদালত। একইসঙ্গে প্রত্যেককে ৫০ টাকা করে জরিমানা, অনাদায়ে আরও ছয় মাসের কারাদণ্ড দেওয়া হয়। আর আসামিরা মুক্তি পাওয়ার পর তাদের মিয়ানমারে পাঠানোর নির্দেশনাও দেওয়া হয় রায়ে।,মঙ্গলবার দুপুরে কক্সবাজার জেলা দায়রা জজ মোহাম্মদ ইসমাইল এ রায় দেন। এ সময় আসামিরা আদালতে উপস্থিত ছিলেন।,দণ্ডিতরা হলেন- মিয়ানমার আরাকান জেলার আইকাফ থানার অন ডাইং এলাকার মৌং সাদুর ছেলে এ খং সা, একই এলাকার স্যাং টোয়েং-এর ছেলে মৌ চোং অং এবং আইকান পেলিসং এলাকার মো. ইদ্রিসের ছেলে  মো. ইসাহাক।,তিন মিয়ানমার নাগরিকের সাজার বিষয়টি নিশ্চিত করে কক্সবাজার জেলা জজ আদালতের পাবলিক প্রসিকিউটর (পিপি) অ্যাডভোকেট ফরিদুল আলম জানান, ২০২০ সালের ৭ ডিসেম্বর সাগর পথে ইয়াবা পাচারের সময় ৪ লাখ ৫০ হাজার ইয়াবা ও ৯ লাখ ৫১ হাজার মিয়ানমারের মুদ্রাসহ তিন নাগরিককে আটক করে টেকনাফ থানায় সোপর্দ করেন কোস্টগার্ড সদস্যরা। এ ঘটনায় টেকনাফ মডেল থানায় একটি মামলা দায়ের করেন কোস্টগার্ডের সদস্যরা। ওই মামলায় অভিযুক্তদের বিরুদ্ধে আনীত অভিযোগ সন্দেহাতীতভাবে প্রমাণিত হওয়ায় তাদের বিরুদ্ধে এ রায় দেন আদালত।",bn,2023-01-24 18:56:00+06:00
Jugantor,'মির্জা ফখরুলের বিরুদ্ধে ৮৪ মামলা',politics,https://www.jugantor.com/politics/638137/%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%AB%E0%A6%96%E0%A6%B0%E0%A7%81%E0%A6%B2%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A7%AE%E0%A7%AA-%E0%A6%AE%E0%A6%BE%E0%A6%AE%E0%A6%B2%E0%A6%BE,"বিএনপির নেতাকর্মীদের বিরুদ্ধে এক লাখ মামলায় ৩৫ লাখ ব্যক্তিকে আসামি করা হয়েছে উল্লেখ করে দলটির স্থায়ী কমিটির সদস্য ড. আব্দুল মঈন খান বলেছেন, দলের মহাসচিবের বিরুদ্ধে ৮৪ টি মামলা। এতো কর্তৃত্ববাদী শাসন। ১০ ডিসেম্বর ঢাকা সমাবেশের আগে ৩০ নভেম্বর থেকে ২৫ হাজার নেতাকর্মীর বিরুদ্ধে মামলা দেওয়া হয়, এক হাজারের বেশি নেতাকর্মীকে গ্রেফতার করা হয়। তাহলে কোথায় আছে রাজনীতি? রাজনীতি করার কোনো সুযোগ নেই।   ,মঙ্গলবার রাজধানীর ঢাকা রিপোর্টার্স ইউনিটিতে এক আলোচনাসভায় ড. মঈন খান এসব কথা বলেন। ,জিয়া প্রজন্ম দলের উদ্যোগে ‘বাংলাদেশের রাজনীতির বর্তমান প্রেক্ষাপট’ শীর্ষক এই সভা হয়। সংগঠনের চেয়ারম্যান শাহীনুর মল্লিক জীবনের সভাপতিত্বে ও সাধারণ সম্পাদক সারোয়ার হোসেন রুবেলের পরিচালনায় আরও বক্তব্য রাখেন বিএনপির ভাইস চেয়ারম্যান আবদুল্লাহ আল নোমান, বরকতউল্লাহ বুলু, নির্বাহী কমিটির সদস্য ফরিদা ইয়াসমিন প্রমুখ। ,সরকার দেশের সব প্রতিষ্ঠান ধ্বংস করে দিয়েছে উল্লখ করে মঈন খান বলেন, বিচার বিভাগ অবস্থা দেখুন, সরকার যেভাবে রায় লিখে দেয়, শুধু তা পাঠ করে। শিক্ষা ব্যবস্থা ধ্বংস করে দেওয়া হয়েছে। পাবলিক সার্ভিস কমিশনের মাধ্যমে প্রশাসন তৈরি করা হয়, তাও ধ্বংস করে দেওয়া হয়েছে। সেখানে নিয়োগ দেওয়া হয় কে আওয়ামী লীগ করে। পুলিশ বিভাগকে ধ্বংস করে দেওয়া হয়েছে। তারা যত দুর্নীতি করুক, সরকার তাদের রক্ষা করবে, সব কিছু মাফ। এ দেশ এখন পুলিশি রাষ্ট্র। নির্বাচন কমিশন, ভোটের ফল আগে রাতেই লিখে সই করে দেয়। মিডিয়ার কী স্বাধীনতা আছে?  দেশে এখন বাকশালের নামে অঘোষিত বাকশাল চলছে বলে মন্তব্য করেন ড. মঈন খান। ",bn,2023-01-24 16:33:00+06:00
Jugantor,'জ্যাকুলিনকে হিংসা করতেন নোরা',entertainment,https://www.jugantor.com/entertainment/638140/%E0%A6%9C%E0%A7%8D%E0%A6%AF%E0%A6%BE%E0%A6%95%E0%A7%81%E0%A6%B2%E0%A6%BF%E0%A6%A8%E0%A6%95%E0%A7%87-%E0%A6%B9%E0%A6%BF%E0%A6%82%E0%A6%B8%E0%A6%BE-%E0%A6%95%E0%A6%B0%E0%A6%A4%E0%A7%87%E0%A6%A8-%E0%A6%A8%E0%A7%8B%E0%A6%B0%E0%A6%BE,"নোরা ফাতেহি সম্পর্কে বিস্ফোরক তথ্য দিয়েছেন ভারতের ধনকুবের সুকেশ চন্দ্রশেখর। নোরা তার কাছ থেকে আর্থিক সুবিধা নিয়েছেন। সেই সঙ্গে জ্যাকুলিনকে হিংসে করতেন। ,সুকেশ আরও দাবি করেন, জ্যাকুলিন ফার্নান্দেজের সঙ্গে নোরা ছিল সিরিয়াস রিলেশনে। কিন্তু নোরা আসলে জ্যাকুলিন ফার্নান্দেজকে হিংসা করত। দাবি করেন সুকেশ। নোরার তরফ থেকে জ্যাকুলিনের ওপর মানহানির মামলা করা হয়েছে। চলছে আইনি লড়াই। তবে আর্থিক জরিমানার মামলায় সোমবার পাতিয়ালা হাউস কোর্টের পক্ষ থেকে আপাতত জ্যাকুলিনকে ব্যক্তিগত উপস্থিতি থেকে অব্যাহতি দেওয়া হয়েছে।,সুকেশ আরও দাবি করেন, যেহেতু সে (নোরা) একজন অ-ভারতীয়, তাই তার সবচেয়ে ভালো বন্ধুর স্বামী ববির নামে গাড়ির নিবন্ধন করেছিল। আমার ও নোরার মধ্যে কখনই পেশাদারি লেনদেন ছিল না। সে আমার ফাউন্ডেশনের একটি অনুষ্ঠানে যোগ দিয়েছিল, সেই টাকাও তার কোম্পানির কাছে পাঠিয়ে দেওয়া হয়েছিল।,প্রসঙ্গত, ২০০ কোটির আর্থিক প্রতারণা মামলায় জ্যাকুলিন ফার্নান্দেজের সঙ্গে নাম জড়িয়েছে নোরা ফাতেহির। এনফোর্সমেন্ট ডাইরেক্টরেট তথা ইডির পক্ষ থেকে নোরার জবানবন্দিও রেকর্ড করা হয়েছে। তার মধ্যেই নোরা-সুকেশের অভিযোগ পাল্টা অভিযোগ শোনা গেল।,সম্প্রতি নোরা এক বিবৃতিতে দাবি করেন, সুকেশ তাকে একটি বড় বাড়ি এবং একটি বিলাসবহুল জীবনযাপনের প্রতিশ্রুতি দিয়েছিলেন- যদি তিনি তার বান্ধবী হতে রাজি হন। সুকেশের পক্ষ থেকে সেই প্রস্তাব পৌঁছে দিয়েছিলেন পিঙ্কি ইরানি।  ,
 ",bn,2023-01-24 16:50:00+06:00
Jugantor,"১০-২০টি নয়, আমাদের কয়েকশ ট্যাঙ্ক দরকার: ইউক্রেন",international,https://www.jugantor.com/international/638141/%E0%A7%A7%E0%A7%A6%E0%A7%A8%E0%A7%A6%E0%A6%9F%E0%A6%BF-%E0%A6%A8%E0%A6%AF%E0%A6%BC-%E0%A6%86%E0%A6%AE%E0%A6%BE%E0%A6%A6%E0%A7%87%E0%A6%B0-%E0%A6%95%E0%A6%AF%E0%A6%BC%E0%A7%87%E0%A6%95%E0%A6%B6-%E0%A6%9F%E0%A7%8D%E0%A6%AF%E0%A6%BE%E0%A6%99%E0%A7%8D%E0%A6%95-%E0%A6%A6%E0%A6%B0%E0%A6%95%E0%A6%BE%E0%A6%B0-%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8,"পশ্চিমা মিত্রদের কাছ থেকে কয়েকশ’ ট্যাংক প্রয়োজন বলে জানিয়েছেন ইউক্রেনের প্রেসিডেন্ট ভলোদিমির জেলেনস্কির চিফ অব স্টাফ আন্দ্রি ইয়ারমাক।  ,মেসেজিং অ্যাপ টেলিগ্রামে দেওয়া পোস্টে তিনি বলেন, আমাদের ট্যাঙ্ক দরকার। ১০-২০টি নয়, বরং কয়েকশ। খবর আল জাজিরার। ,আন্দ্রি ইয়ারমাক বলেন, তার দেশের লক্ষ্য হলো ১৯৯১ সালের সীমান্ত পুনরুদ্ধার করা। শত্রুদের তাদের অপরাধের জন্য মূল্য দিতে হবে। ,এদিকে রুশ আগ্রাসন মোকাবিলায় ইউক্রেনে লেপার্ড ট্যাংক পাঠাতে পোল্যান্ডকে জার্মানি বাধা দেবে না বলে জানিয়েছেন জার্মান পররাষ্ট্রমন্ত্রী আনালেনা বেয়ারবক। ,রোববার ফরাসি টেলিভিশন এলসিআইকে দেওয়া এক সাক্ষাৎকারে নিজ দেশের এমন অবস্থানের কথা জানান আনালেনা বেয়ারবক।  ,এলসিআইকে দেওয়া সাক্ষাৎকারে জার্মান পররাষ্ট্রমন্ত্রীর আনালেনা বেয়ারবক বলেন, যদি জানতে চাওয়া হয় পোল্যান্ড ট্যাংক পাঠাবে কি-না, তাহলে বার্লিন এক্ষেত্রে কোনো বাধা হয়ে দাঁড়াবে না।,
 ",bn,2023-01-24 17:18:00+06:00
Jugantor,রমিজকে খোঁচা ওয়াসিম আকরামের,sports,https://www.jugantor.com/sports/638142/%E0%A6%B0%E0%A6%AE%E0%A6%BF%E0%A6%9C%E0%A6%95%E0%A7%87-%E0%A6%96%E0%A7%8B%E0%A6%81%E0%A6%9A%E0%A6%BE-%E0%A6%93%E0%A7%9F%E0%A6%BE%E0%A6%B8%E0%A6%BF%E0%A6%AE-%E0%A6%86%E0%A6%95%E0%A6%B0%E0%A6%BE%E0%A6%AE%E0%A7%87%E0%A6%B0,"পাকিস্তান ক্রিকেট বোর্ড তথা পিসিবির সাবেক চেয়ারম্যান রমিজ রাজাকে খোঁচা দিয়েছেন দেশটির সাবেক ক্রিকেটার ওয়াসিম আকরাম। ক্রিকেট পাকিস্তানকে দেওয়া বিশেষ সাক্ষাৎকারে সাবেক পেসার বলেন, পিসিবির মুকুট হয়ে বসা ক্রিকেটারদের উচিত নয়। পিসিবি থেকে রমিজের বহিষ্কার প্রসঙ্গে এমন মন্তব্য করেন তিনি।,সপ্তাহ খানেক আগে পিসিবি চেয়ারম্যানের পদ হারান রমিজ রাজা। এ প্রসঙ্গে ওয়াসিম আকরাম বলেন, ‘ছয় দিন হলো তিনি ফিরেছেন, এখন তিনি তার আসল জায়গায় ফেরত এসেছেন। নাজাম শেঠির (বর্তমান চেয়ারম্যান) অভিজ্ঞতা রয়েছে। আমি মনে করি, এটি একটি ভুল ধারণা যে, ক্রিকেটারদের পিসিবির চেয়ারম্যান হতে হবে। এটি একটি প্রশাসনিক জব, সুতরাং এখানে থাকতে হলে আপনার বোর্ডের সবার সঙ্গে ভালো যোগাযোগ থাকতে হবে। এই পদের জন্য নাজাম শেঠি উপযুক্ত ব্যক্তি। মানুষ আমার ওপর রাগ হলো কি না- তাতে আমার কিছু যায় আসে না।’’,২০২৩ সালের এশিয়া কাপ আয়োজন নিয়ে চলমান বিতর্ক প্রসঙ্গেও কথা বলেন ওয়াসিম আকরাম। তিনি বলেন, ‘নাজাম শেঠি খুবই বুদ্ধিদীপ্ত উত্তর দিয়েছেন। এটা নির্ভর করে উভয় সরকারের অনুমোদনের ওপর। আপনাকে সঠিকভাবে কথা বলতে হবে। এটা গলির ক্রিকেট নয় যে, আপনি বলবেন, যদি তোমরা না আস, তাহলে আমরা তোমাদের দেশে যাব না। আমি বুঝতে পারি না, এই শিশুরা কারা, যারা পাকিস্তান ক্রিকেট নিয়ন্ত্রণ করে।’’,প্রসঙ্গত, এর আগে ভারতের পক্ষ থেকে চলতি বছরের এশিয়া কাপ খেলতে পাকিস্তান যাওয়ার ব্যাপারে অনাগ্রহ প্রকাশ করা হয়। এর জবাবে তৎকালীন পিসিবি বস রমিজ রাজা বলেন, ভারত যদি পাকিস্তানে না আসে, তাহলে আমরাও আইসিসি বিশ্বকাপে অংশ নেব না। আসছে সেপ্টেম্বরে পাকিস্তানে এশিয়া কাপ এবং চলতি বছরই ভারতে আইসিসি বিশ্বকাপ অনুষ্ঠিত হওয়ার কথা।,এদিকে, ভারতের সঙ্গে বিষয়টি মিটমাট করতে এশিয়ান ক্রিকেট কাউন্সিলের (এসিসি) সঙ্গে জরুরি বৈঠক করতে যাচ্ছে পিসিবি। আগামী ৪ ফেব্রুয়ারি বাহরাইনে বৈঠকটি হওয়ার কথা রয়েছে।,
 ",bn,2023-01-24 17:19:00+06:00
Jugantor,রাষ্ট্রপতি নির্বাচনের তফশিল কাল,national,https://www.jugantor.com/national/others/638138/%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87%E0%A6%B0-%E0%A6%A4%E0%A6%AB%E0%A6%B6%E0%A6%BF%E0%A6%B2-%E0%A6%95%E0%A6%BE%E0%A6%B2,"আগামীকাল (বুধবার) রাষ্ট্রপতি নির্বাচনের তফশিল ঘোষণা করা হতে পারে বলে জানিয়েছেন প্রধান নির্বাচন কমিশনার (সিইসি) কাজী হাবিবুল আউয়াল।,মঙ্গলবার জাতীয় সংসদের স্পিকার ড. শিরীন শারমিন চৌধুরীর সঙ্গে সাক্ষাৎ শেষে তফশিল ঘোষণার বিষয়ে এ তথ্য জানান সিইসি। ,দুপুর ২টায় সংসদ ভবনে স্পিকারের সঙ্গে সংক্ষিপ্ত বৈঠক করেন সিইসি। এ সময় উপস্থিত ছিলেন ইসি সচিব মো. জাহাংগীর আলম। স্পিকারের সঙ্গে সাক্ষাৎ শেষে নির্বাচন ভবনে ফিরে বিকাল ৩টায় সিইসি সাংবাদিকদের সঙ্গে কথা বলেন।,সিইসি সাংবাদিকদের বলেন, আমাদের সাক্ষাৎকার সংক্ষিপ্ত ছিল। আমরা সিদ্ধান্ত নিয়েছি- বুধবার সকাল ১১টায় নির্বাচন কমিশনে সভা করব। সভা করে আমরা তফশিলটা উন্মুক্ত করব। তখন আপনারা বিস্তারিত জানতে পারবেন।,তিনি জানান, রাষ্ট্রপতি নির্বাচনকে সামনে রেখে আইন অনুযায়ী তফশিল ঘোষণার আগে স্পিকারের সঙ্গে সিইসির সাক্ষাৎ করতে হয়। ,সংবিধানের ১২৩ (১) অনুচ্ছেদে বলা হয়েছে— রাষ্ট্রপতি পদের মেয়াদ শেষের কারণে এ পদ শূন্য হলে মেয়াদ শেষ হওয়ার আগের ৯০ থেকে ৬০ দিনের মধ্যে নির্বাচন করতে হবে। সংসদ সদস্যদের ভোটে রাষ্ট্রপতি নির্বাচিত হন। সংসদে আওয়ামী লীগের সংখ্যাগরিষ্ঠতা থাকায় তাদের প্রার্থীর রাষ্ট্রপতি হওয়াটা প্রায় নিশ্চিত।,২০১৮ সালের ২৫ জানুয়ারি সর্বশেষ রাষ্ট্রপতি নির্বাচনের তফশিল হয়। সে সময় ১৮ ফেব্রুয়ারি ভোটের তারিখ থাকলেও প্রার্থী একজন থাকায় বিনা প্রতিদ্বন্দ্বিতায় ৬ ফেব্রুয়ারি দ্বিতীয় দফায় রাষ্ট্রপতি নির্বাচিত হন মো. আবদুল হামিদ। চলতি বছরের ২৩ এপ্রিল তার মেয়াদ শেষ হবে।,এবার ২৩ জানুয়ারি থেকে রাষ্ট্রপতি নির্বাচনের ক্ষণ গণনা শুরু হয়েছে। ২৩ ফেব্রুয়ারির মধ্যে রাষ্ট্রপতি নির্বাচন করতে হবে।,সংবিধান অনুযায়ী, রাষ্ট্রপতি কার্যভার গ্রহণের তারিখ থেকে পরবর্তী পাঁচ বছর তার পদে অধিষ্ঠিত থাকতে পারেন। বর্তমান রাষ্ট্রপতি মো. আবদুল হামিদ ২০১৮ সালের ২৪ এপ্রিল কার্যভার গ্রহণ করেন। সে অনুযায়ী তার দায়িত্বের পাঁচ বছর মেয়াদ শেষ হচ্ছে আগামী ২৩ এপ্রিল। রাষ্ট্রপতির মেয়াদ শেষ হওয়ার কারণে পদটি শূন্য হলে মেয়াদ শেষ হওয়ার পূর্ববর্তী ৯০ থেকে ৬০ দিনের মধ্যে নির্বাচন করার বিধান আছে।,সংবিধানের এসব বিধানের আলোকে পরবর্তী রাষ্ট্রপতি নির্বাচনের সময় গণনা শুরু হবে আগামী ২৪ জানুয়ারি। ভোটগ্রহণ করতে হবে ২৩ ফেব্রুয়ারির মধ্যে। ,সাবেক রাষ্ট্রপতি মো. জিল্লুর রহমান সিঙ্গাপুরে চিকিৎসাধীন থাকাকালে ২০১৩ সালের ১৪ মার্চ থেকে মো. আবদুল হামিদ ভারপ্রাপ্ত রাষ্ট্রপতির দায়িত্ব পালন করেন। ওই বছর ২০ মার্চ রাষ্ট্রপতি জিল্লুর রহমান মৃত্যুবরণ করলে মো. আবদুল হামিদ সেদিন থেকে অস্থায়ী রাষ্ট্রপতির দায়িত্ব পালন করেন। পরে ২২ এপ্রিল তিনি বিনাপ্রতিদ্বন্দ্বিতায় রাষ্ট্রপতি নির্বাচিত হন এবং ২৪ এপ্রিল বাংলাদেশের ২০তম রাষ্ট্রপতি হিসাবে শপথ গ্রহণ করেন।,এরপর মো. আবদুল হামিদ ২০১৮ সালের ৭ ফেব্রুয়ারি ধারাবাহিকভাবে দ্বিতীয় মেয়াদে বিনাপ্রতিদ্বন্দ্বিতায় রাষ্ট্রপতি নির্বাচিত হন এবং ওই বছর ২৪ এপ্রিল ২১তম রাষ্ট্রপতি হিসাবে শপথ গ্রহণ করেন। সংবিধান অনুযায়ী দুই মেয়াদে রাষ্ট্রপতি পদে অধিষ্ঠিত হওয়ায় তিনি আর এ পদে প্রার্থী হতে পারবেন না।,যেভাবে হয় রাষ্ট্রপতি নির্বাচন : দেশের সংবিধানের বিধান অনুযায়ী প্রণীত ১৯৯১ সালের আইন ও বিধিমালার আলোকে দেশের রাষ্ট্রপতি নির্বাচন অনুষ্ঠিত হয়ে থাকে। মেয়াদ পূর্ণ, মৃত্যু কিংবা পদত্যাগ ও অপসারণের কারণে রাষ্ট্রপতি নির্বাচন হয়ে থাকে। এর আগে প্রত্যক্ষ ভোটে রাষ্ট্রপতি নির্বাচিত হলেও ১৯৯১ সালের ২ জুলাই সংবিধানের ১২তম সংশোধনীতে পরোক্ষ পদ্ধতিতে রাষ্ট্রপতি নির্বাচনের বিধান করা হয়। সংবিধানের অনুচ্ছেদ ৪৮ অনুসারে সংসদ-সদস্যদের ভোটে রাষ্ট্রপতি নির্বাচিত হন।,সংবিধান অনুযায়ী ৩৫ বছর বা তার বেশি বয়সি এবং সংসদ-সদস্য নির্বাচনের যোগ্য যে কোনো ব্যক্তিই রাষ্ট্রপতি নির্বাচনে প্রার্থী হতে পারবেন। তবে তার মনোনয়নপত্রে প্রস্তাবক ও সমর্থক হিসেবে সংসদ সদস্য থাকতে হবে। মনোনয়নপত্র সংগ্রহ করার সময়ও তার সঙ্গে একজন সংসদ সদস্যকে উপস্থিত থাকতে হবে। ,রাষ্ট্রপতি নির্বাচন আইন ও বিধিমালা অনুযায়ী, একাধিক প্রার্থী হলে সংসদের অধিবেশন কক্ষে নির্বাচনি কর্মকর্তার সামনে নির্ধারিত ব্যালট পেপারে পছন্দের প্রার্থীর নাম ও নিজের স্বাক্ষর দিয়ে তা জমা দিতে হবে। এর মুড়ি অংশে স্বাক্ষর দিয়ে ভোটারদের ব্যালট পেপার সংগ্রহ করতে হবে। ভোট দেওয়ার পর সংসদ কক্ষে স্থাপিত এক বা একাধিক ব্যালট বাক্সে তা জমা দিতে হবে।,প্রত্যেক সংসদ সদস্যের একটি মাত্র ভোট থাকবে। সংসদ সদস্য হিসেবে স্পিকারও এই নির্বাচনে একজন ভোটার। ভোটের দিন গ্যালারিসহ সংসদ কক্ষে প্রার্থী, ভোটার, ভোট নেওয়ায় সহায়তাকারী কর্মকর্তা ছাড়া সবার প্রবেশাধিকার নিয়ন্ত্রণ করবেন নির্বাচনি কর্মকর্তা। ভোট শেষে নির্বাচন কমিশনার প্রকাশ্যে ভোট গণনা করবেন। সর্বাধিকসংখ্যক ভোটপ্রাপ্তকে প্রেসিডেন্ট নির্বাচিত ঘোষণা করা হবে। আর সমান ভোট পেলে প্রার্থীদের মধ্যে লটারির মাধ্যমে ফল নির্ধারণ করা হবে।",bn,2023-01-24 16:46:00+06:00
Jugantor,রিজওয়ানের বিষয়ে বাবর আজমকে যে পরামর্শ দিলেন হাফিজ ,sports,https://www.jugantor.com/sports/638145/%E0%A6%B0%E0%A6%BF%E0%A6%9C%E0%A6%93%E0%A7%9F%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B7%E0%A7%9F%E0%A7%87-%E0%A6%AC%E0%A6%BE%E0%A6%AC%E0%A6%B0-%E0%A6%86%E0%A6%9C%E0%A6%AE%E0%A6%95%E0%A7%87-%E0%A6%AF%E0%A7%87-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%B9%E0%A6%BE%E0%A6%AB%E0%A6%BF%E0%A6%9C%C2%A0,"মোহাম্মদ রিজওয়ান দীর্ঘদিন ধরে পাকিস্তান দলে খেলছেন। বহু দিন হলো বড় স্কোর করতে পারেননি তিনি। এমতাবস্থায় রিজওয়ানকে টেস্ট ক্রিকেট থেকে বিরতি নেওয়ার পরামর্শ দিয়েছেন পাকিস্তানের সাবেক অলরাউন্ডার মোহাম্মদ হাফিজ। ,এই প্রস্তাবটি অধিনায়ক বাবর আজমকে বিবেচনায় নেওয়ার জন্য আহ্বান জানিয়েছেন হাফিজ। খবর ক্রিকেট পাকিস্তানের।,দীর্ঘদিন ধরে রিজওয়ান একই ফরমেটে লড়াই করছেন। ২০২২ সালে ৮টি টেস্টে ৪০১ রান সংগ্রহ করেন। যার গড় ছিল ৩০.৮৪। ফলে রিজওয়ানের পরিবর্তে সরফরাজ আহমেদকে উইকেট কিপার ও ব্যাটিংয়ে স্থলাভিষিক্ত করার পরামর্শ দিয়েছেন হাফিজ। ,হাফিজ বলেন, পাকিস্তান ক্রিকেট বোর্ড এবং বাবরের উচিত যদি রিজওয়ান এই ফরমেটে ভালো পারফরমেন্স দেখাতে না পারে তাহলে তাকে বিশ্রাম দেওয়া। সরফরাজ অথবা যে কাউকে তার স্থলাভিষিক্ত করে কাজে লাগানো উচিৎ। এটিই দলের জন্য কল্যাণ হবে বলে মনে করেন হাফিজ।",bn,2023-01-24 17:34:00+06:00
Jugantor,বরিশাল ও নরসিংদীতে দুটি অর্থনৈতিক অঞ্চল করার প্রস্তাব,national,https://www.jugantor.com/national/others/638144/%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2-%E0%A6%93-%E0%A6%A8%E0%A6%B0%E0%A6%B8%E0%A6%BF%E0%A6%82%E0%A6%A6%E0%A7%80%E0%A6%A4%E0%A7%87-%E0%A6%A6%E0%A7%81%E0%A6%9F%E0%A6%BF-%E0%A6%85%E0%A6%B0%E0%A7%8D%E0%A6%A5%E0%A6%A8%E0%A7%88%E0%A6%A4%E0%A6%BF%E0%A6%95-%E0%A6%85%E0%A6%9E%E0%A7%8D%E0%A6%9A%E0%A6%B2-%E0%A6%95%E0%A6%B0%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%BE%E0%A6%AC,"দেশের দুটি জেলায় দুটি অর্থনৈতিক অঞ্চল করার প্রস্তাব উঠেছে জেলা প্রশাসকদের সম্মেলন থেকে। বরিশাল এবং নরসিংদীতে দুটি অর্থনৈতিক অঞ্চল করার প্রস্তাব দিয়েছেন ডিসিরা।,মঙ্গলবার রাজধানীর ওসমানী স্মৃতি মিলনায়তনে ডিসি সম্মেলন থেকে বের হয়ে সাংবাদিকদের এ কথা জানান প্রধানমন্ত্রীর অর্থনৈতিক বিষয়ক উপদেষ্টা ড. মসিউর রহমান।,তিনি জানান, পদ্মা সেতু উদ্বোধনের পর দক্ষিণাঞ্চলের অর্থনীতিকে কাজে লাগাতে বরিশালে অর্থনীতিক জোন স্থাপনের প্রস্তাবনা দেওয়া হয়। তবে দুটি প্রস্তাবের বাস্তবতা এবং যৌক্তিকতা সরকার খতিয়ে দেখবে।,
 ",bn,2023-01-24 17:24:00+06:00
Jugantor,"বিপিএলে অবিশ্বাস্য ফর্মে নাসির, যা বললেন নির্বাচক",sports,https://www.jugantor.com/sports/638143/%E0%A6%AC%E0%A6%BF%E0%A6%AA%E0%A6%BF%E0%A6%8F%E0%A6%B2%E0%A7%87-%E0%A6%85%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%AF-%E0%A6%AB%E0%A6%B0%E0%A7%8D%E0%A6%AE%E0%A7%87-%E0%A6%A8%E0%A6%BE%E0%A6%B8%E0%A6%BF%E0%A6%B0-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%95,"একটা সময়ে জাতীয় দলের নিয়মিত সদস্য ছিলেন নাসির হোসেন। ম্যাচ ফিনিশার হিসেবে ছিল তার সুখ্যাতি। কিন্তু নিজের উশৃঙ্খল জীবন-যাপনের জন্য জাতীয় দল থেকে বাদ পড়ে ক্রিকেট থেকেই হারিয়ে যাওয়ার উপক্রম হয় তার। ,২০১৮ সালের জানুয়ারিতে জাতীয় দলের হয়ে সবশেষ ম্যাচ খেলেছেন নাসির। পাঁচ বছর পর চলতি বিপিএলে দুর্দান্ত পারফরম্যান্স করে ফের জাতীয় দলে ঢোকার জোর আলোচনা শুরু করে দিয়েছেন এই তারকা অলরাউন্ডার। ,চলতি বিপিএলে সাত ম্যাচে দুই ফিফটির সাহায্যে ৭১.৫০ গড়ে ২৮৬ রান সংগ্রহ করে দ্বিতীয় পজিশনে রয়েছেন নাসির। সমান ম্যাচে ৩ ফিফটির সাহায্যে ৩০৪ রান করে শীর্ষে রয়েছেন বিশ্বসেরা অলরাউন্ডার সাকিব আল হাসান। ,
 ,
বিপিএলের চলতি আসরে ঢাকা ডমিনেটর্সের হয়ে ধারাবাহিক রান করে যাওয়া নাসির হোসেন প্রসঙ্গে সোমবার জাতীয় দলের প্রধান নির্বাচক মিনহাজুল আবেদীন নান্নু বলেন, ‘নাসির অনেক দিন পর কামব্যাক করেছে। ওকে ধারাবাহিকভাবে এই প্রক্রিয়াতে থাকতে হবে। সিলেকশন প্যানেলের বিবেচনায় আছে সে। সবাইকে নিয়েই চিন্তাভাবনা হচ্ছে। যখন যাকে দরকার হবে তখন তাকে চিন্তা করা হবে। নাসির অভিজ্ঞ খেলোয়াড়, অনেক দিন ধরে খেলছে। নিজের ছন্দে থাকলে ওর ক্যারিয়ারের জন্য ভালো হবে।’",bn,2023-01-24 17:19:00+06:00
Jugantor,ডিসিদের ২৫ নির্দেশনা প্রধানমন্ত্রীর,national,https://www.jugantor.com/national/government/638147/%E0%A6%A1%E0%A6%BF%E0%A6%B8%E0%A6%BF%E0%A6%A6%E0%A7%87%E0%A6%B0-%E0%A7%A8%E0%A7%AB-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0,"জেলা প্রশাসকদের (ডিসি) খাদ্য উৎপাদন বৃদ্ধির ওপর জোর দেওয়ার এবং বিদ্যুৎ ও জ্বালানি সাশ্রয়ের ব্যবস্থা গ্রহণসহ ২৫টি নির্দেশনা বাস্তবায়নের পাশাপাশি শুধুমাত্র প্রয়োজনীয় প্রকল্পই গ্রহণ করতে বলেছেন প্রধানমন্ত্রী শেখ হাসিনা।,শেখ হাসিনা মঙ্গলবার তার কার্যালয়ের (পিএমও) শাপলা হলে তিন দিনব্যাপী বার্ষিক জেলা প্রশাসক সম্মেলন-২০২৩ উদ্বোধনকালে এ নির্দেশনা দেন।,ডিসিদের উদ্দেশে প্রধানমন্ত্রীর যে ২৫ দফা নির্দেশনা-,১. খাদ্য উৎপাদন বৃদ্ধির জন্য সর্বাত্মক প্রচেষ্টা গ্রহণ করতে হবে। পতিত জমিতে ফসল ফলাতে হবে। কোনো জমি যেন অনাবাদি না থাকে সে লক্ষ্যে প্রয়োজনীয় কার্যক্রম গ্রহণ করতে হবে।,২. নিজেরা বিদ্যুৎ ও জ্বালানি ব্যবহারে সাশ্রয়ী হতে হবে এবং জনগণকে এ ব্যাপারে উদ্বুদ্ধ করতে হবে। ,৩. সরকারি অফিসসমূহে সাধারণ মানুষ যেন নির্ধারিত সময়ের মধ্যে নির্বিঘ্নে যথাযথ সেবা পায় তা নিশ্চিত করতে হবে। সেবাপ্রত্যাশীদের সন্তুষ্টি অর্জনই যেন হয় সরকারি কর্মচারীদের ব্রত।,৪. সরকারি তহবিল ব্যবহারে কৃচ্ছ্রতা সাধন করতে হবে।,৫. এসডিজি স্থানীয়করণের আওতায় নির্ধারিত লক্ষ্যমাত্রাসমূহ অর্জনে তৎপরতা জোরদার করতে হবে।,৬. দেশে একজনও ভূমিহীন ও গৃহহীন থাকবে না। গৃহহীনদের জন্য গৃহনির্মাণ, ভূমিহীনদের কৃষি খাসজমি বন্দোবস্তসহ সকল সামাজিক নিরাপত্তা কর্মসূচিতে যেন প্রকৃত অসহায়, দুস্থ ও সুবিধাবঞ্চিত প্রান্তিক শ্রেণির মানুষ সুযোগ পায় তা নিশ্চিত করতে হবে। জমি ও ঘর প্রদানের পাশাপাশি কর্মসংস্থানের সুযোগ সৃষ্টি করতে হবে।,৭. শিক্ষাপ্রতিষ্ঠানসমূহের পাঠদান কার্যক্রমের মানোন্নয়নে উদ্যোগী হতে হবে। অপেক্ষাকৃত দুর্গম এলাকার শিক্ষাপ্রতিষ্ঠানসমূহের প্রতি বিশেষ মনোযোগ দিতে হবে।,৮. কমিউনিটি ক্লিনিক ও ইউনিয়ন স্বাস্থ্য ও পরিবারকল্যাণ কেন্দ্রসমূহ যেন কার্যকর থাকে তা প্রতিনিয়ত তত্ত্বাবধান করতে হবে।,৯. শিশু-কিশোরদের শারীরিক-মানসিক বিকাশের লক্ষ্যে তাদের জন্য প্রত্যেক এলাকায় সৃজনশীল চর্চা, সাংস্কৃতিক কর্মকাণ্ড ও ক্রীড়া সুবিধা নিশ্চিত করতে হবে।,১০. নাগরিকদের সুস্থ জীবনাচারের জন্য জেলা ও উপজেলায় পার্ক, খেলার মাঠ প্রভৃতির সংরক্ষণ এবং নতুন পার্ক ও খেলার মাঠ তৈরির উদ্যোগ নিতে হবে।,১১. পরিবর্তনশীল বিশ্বের সঙ্গে সঙ্গতি রেখে চতুর্থ শিল্প বিপ্লবের সর্বোচ্চ সুবিধা নিতে উচ্চ প্রযুক্তি জ্ঞানসম্পন্ন দক্ষ শ্রমশক্তি গড়ে তুলতে কাজ করতে হবে।,১২. সরকারি দপ্তরসমূহের ওয়েবসাইট নিয়মিত হালনাগাদ করতে হবে। নিজ নিজ জেলার সরকারের উন্নয়ন, অগ্রগতি ও সাফল্য ওয়েবসাইটে তুলে ধরতে হবে।,১৩. জনসাধারণের মধ্যে তথ্য-প্রযুক্তি ও ইন্টারনেটের নিরাপদ ব্যবহার নিশ্চিতকরণে কাজ করতে হবে। সামাজিক যোগাযোগমাধ্যমের অপব্যবহার, গুজব ইত্যাদি রোধে উদ্যোগ নিতে হবে।,১৪. আইনশৃঙ্খলা পরিস্থিতির যেন কোনোভাবেই অবনতি না হয়, সেদিকে নজরদারি জোরদার করতে হবে।,১৫. মিথ্যা গুজব ছড়িয়ে কেউ যেন সম্প্রদায়িক সম্প্রীতি বিনষ্ট করতে না পারে, সে বিষয়ে সজাগ থাকতে হবে।,১৬. মাদক, জঙ্গিবাদ ও সন্ত্রাস দূর করতে হবে। নিরীহ ধর্মপ্রাণ মানুষ যাতে জঙ্গিবাদে জড়িত না হয় সেজন্য সচেতনতা তৈরির উদ্যোগ নিতে হবে। যুব সমাজকে মাদক, সন্ত্রাস ও জঙ্গিবাদ থেকে মুক্ত রাখতে হবে।,১৭. বাল্যবিবাহ, ইভটিজিং, খাদ্যে ভেজাল, নকল পণ্য তৈরি ইত্যাদি অপরাধ প্রতিরোধে নিয়মিত ভ্রাম্যমাণ আদালত পরিচালনা করতে হবে।,১৮. বাজারে নিত্যপ্রয়োজনীয় পণ্যের সরবরাহ নিরবচ্ছিন্ন রাখতে, কৃত্রিম সংকট রোধকল্পে ও পণ্যমূল্য স্বাভাবিক রাখতে বাজার মনিটরিং কার্যক্রম জোরদার করতে হবে।,১৯. সরকারি জমি, নদী, বনভূমি, পাহাড়, প্রাকৃতিক জলাশয় প্রভৃতি রক্ষায় কঠোর পদক্ষেপ নিতে হবে। ভূমির সর্বোত্তম ব্যবহার নিশ্চিতকরণের উদ্দেশে নতুন সরকারি প্রতিষ্ঠান স্থাপনে ভবনের ঊর্ধ্বমুখী সম্প্রসারণকে প্রাধান্য দিতে হবে।,২০. নিয়মিত নদী ড্রেজিংয়ের মাধ্যমে নাব্যতা বৃদ্ধি করতে হবে। স্লুইচগেট বা অন্য কোনো কারণে যেন জলাবদ্ধতার সৃষ্টি না হয়, সেদিকে সতর্ক দৃষ্টি রাখতে হবে। বিশেষ করে জলাবদ্ধতার জন্য যেন উৎপাদন ব্যাহত না হয় তা নিশ্চিত করতে হবে।,২১. বজ্রপাতপ্রবণ এলাকায় তালগাছ রোপণ করতে হবে।,২২. পর্যটন শিল্পের বিকাশ এবং রক্ষণাবেক্ষণে বিশেষ উদ্যোগ গ্রহণ করতে হবে। নতুন নতুন পর্যটন স্পট গড়ে তুলতে হবে।,২৩. জেলার নিজস্ব ঐতিহ্য ও সংস্কৃতি রক্ষা এবং জেলাভিত্তিক বিখ্যাত পণ্যসমূহের প্রচার, বিপণন এবং ব্রান্ডিং করতে হবে।,২৪. জনস্বার্থকে সবকিছুর ঊর্ধ্বে রেখে সেবার মনোভাব নিয়ে যেন সরকারি দপ্তরগুলো পরিচালিত হয়, সেই লক্ষ্যে মনিটরিং জোরদার করতে হবে।,২৫. জেলার সব সরকারি দপ্তরের কার্যক্রমসমূহ যথাযথ সমন্বয়ের মাধ্যমে ২০৪১ সালের মধ্যে উন্নত, সমৃদ্ধ সোনার বাংলাদেশ তথা ‘স্মার্ট বাংলাদেশ’ বিনির্মাণে আপনাদের ব্রতী হতে হবে।",bn,2023-01-24 17:40:00+06:00
Jugantor,শুধু পয়সা খরচের জন্য প্রকল্প গ্রহণ আমি পছন্দ করি না: প্রধানমন্ত্রী,national,https://www.jugantor.com/national/government/638146/%E0%A6%B6%E0%A7%81%E0%A6%A7%E0%A7%81-%E0%A6%AA%E0%A7%9F%E0%A6%B8%E0%A6%BE-%E0%A6%96%E0%A6%B0%E0%A6%9A%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%97%E0%A7%8D%E0%A6%B0%E0%A6%B9%E0%A6%A3-%E0%A6%86%E0%A6%AE%E0%A6%BF-%E0%A6%AA%E0%A6%9B%E0%A6%A8%E0%A7%8D%E0%A6%A6-%E0%A6%95%E0%A6%B0%E0%A6%BF-%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"জেলা প্রশাসকদের (ডিসি) খাদ্য উৎপাদন বৃদ্ধির ওপর জোর দেওয়ার এবং বিদ্যুৎ ও জ্বালানি সাশ্রয়ের ব্যবস্থা গ্রহণসহ ২৫টি নির্দেশনা বাস্তবায়নের পাশাপাশি শুধুমাত্র প্রয়োজনীয় প্রকল্পই গ্রহণ করতে বলেছেন প্রধানমন্ত্রী শেখ হাসিনা। তিনি বলেন, ‘প্রকল্প গ্রহণের ক্ষেত্রে যেটা আমাদের এখনই প্রয়োজন শুধুমাত্র সেগুলোই গ্রহণ করতে চাই।’,ডিসিদের উদ্দেশে প্রধানমন্ত্রী বলেন, ‘করোনাকালীন এবং রাশিয়া-ইউক্রেন যুদ্ধে সৃষ্ট অর্থনৈতিক মন্দায় সারাবিশ্ব এখন হিমশিম খাচ্ছে। অনেক উন্নত দেশও অর্থনৈতিক মন্দার দেশ হিসেবে নিজেদের ঘোষণা দিয়েছে। কাজেই আমাদের যেন সেটা করতে না হয় সেজন্যই আমরা কৃচ্ছ্রতা সাধনের ঘোষণা দিয়েছি, অপ্রয়োজনীয় খরচ কমিয়ে ফেলেছি এবং এই ব্যাপারেও আপনারা সচেতন থাকবেন।’,শেখ হাসিনা মঙ্গলবার তার কার্যালয়ের (পিএমও) শাপলা হলে তিন দিনব্যাপী বার্ষিক জেলা প্রশাসক সম্মেলন-২০২৩ উদ্বোধনকালে এসব কথা বলেন।,তিনি বলেন, ডিসিদের বিবেচনা করতে হবে যখনই কোনো প্রকল্প নেওয়া হয় সেটা ওই এলাকার জন্য কতটুকু কার্যকর। এতে মানুষ কতটুকু লাভবান হবে এবং অপচয় কতটুকু বন্ধ করা যায়, সেদিকে আপনাদের নজরদারি থাকা উচিত। যেহেতু একটা জেলার দায়িত্ব আপনাদের ওপর। স্বাভাবিকভাবে এগুলো আপনারা দেখবেন। কারণ যত্রতত্র শুধু পয়সা খরচের জন্য প্রকল্প গ্রহণ করা আমি পছন্দ করি না।,সারা দেশে ইভিএম কার্যকরী করতে ৮ হাজার কোটি টাকা প্রয়োজন হওয়ায় পরিকল্পনা কমিশন থেকে সেটা বাদ দেওয়ায় বিরোধী দলের ‘ব্যঙ্গোক্তি ও বাংলাদেশের আর্থিক সংকট’-এর উল্লেখ করে প্রধানমন্ত্রী বলেন, ‘আর্থিক সংকট অবশ্যই সারা বিশ্বব্যাপী আছে। আমাদেরও আছে। কিন্তু এমন পর্যায়ে নাই যে আমরা চলতে পারব না। আমাদের অগ্রাধিকার আমাদেরই বিবেচনা করতে হবে। মানুষের খাদ্য নিরাপত্তা এবং চিকিৎসা সেবা নিশ্চিত করাই আমাদের অগ্রাধিকার।’,সরকারপ্রধান বলেন, ‘মানুষের কল্যাণের কথা বিবেচনা করে আমাদের কৃষি উৎপাদন যাতে বাড়ে সেজন্য যা খরচ লাগে আমরা করব। অন্য দেশ যা করেনি আমরা বিনামূল্যে ভ্যাকসিন দেওয়ার জন্য হাজার হাজার কোটি টাকা ব্যয় করেছি।’,প্রধানমন্ত্রী বলেন, আমি আমাদের জেলা প্রশাসকদের একটা কথাই বলব- আমি আসার (ক্ষমতায়) পর আমাদের সরকারি কর্মকর্তা-কর্মচারীদের মাঝে এই যে জনমুখী বা জনগণের পাশে দাঁড়ানোর বা জনগণকে সেবা দেওয়ার যে একটা আন্তরিকতা থাকা উচিত সে আন্তরিকতা সৃষ্টি হয়েছে, এই পরিবর্তন আমি দেখেছি আপনাদের মাঝে। আর সেটা যদি না হতো বাংলাদেশের উন্নয়নের যতটুকু কাজ আমরা করতে পেরেছি বা সফলতা পেয়েছি সেটা সম্ভব হতো না। কারণ আমরা জনপ্রতিনিধিরা একটা নির্দিষ্ট সময়ের জন্যই ক্ষমতায় আসি।,তিনি বলেন, ’৭৫ এর পর থেকে উর্দি পরে অবৈধভাবে রাষ্ট্রীয় ক্ষমতা দখল করে নিজেকে রাষ্ট্রপতি ঘোষণার মতো দুঃসহ অবস্থা দেশে বিরাজমান ছিল। যদিও ২০০৯ সালে সরকার গঠনের পর থেকে ২০২২ পর্যন্ত এ ধরনের ঘটনা ঘটেনি। কিন্তু প্রচেষ্টা চলেছে সেখানেও এবং মনুষ্য সৃষ্ট দুর্যোগ, অগ্নিসন্ত্রাস বা গাছকাটা মোকাবিলায় মাঠ পর্যায়ের প্রশাসন অত্যন্ত বলিষ্ঠ ভূমিকা পালন করেছে। তবে কোভিড-১৯ এবং রাশিয়া-ইউক্রেন যুদ্ধ না হলে আমরা অনেক দূর এগিয়ে যেতে পারতাম। এ কারণে আমদানিনির্ভর পণ্য মূল্য এবং পরিবহণ ব্যয় উভয়ই বৃদ্ধি পেয়েছে। সেক্ষেত্রে আমি সর্বক্ষেত্রে কৃচ্ছ্রতা সাধনের আহ্বান জানান প্রধানমন্ত্রী।,তিনি বলেন, কৃচ্ছ্রতা সাধন করতে হবে, অপ্রয়োজনীয় দ্রব্যাদি কেনাকাটা পরিহার করতে হবে। আর এভাবে যদি আমরা চলতে পারি তাহলে একটু ধীরগতিতে হলেও উন্নয়নের গতিধারা অব্যাহত রাখতে পারব।,অনুষ্ঠানে বক্তব্য দেন জনপ্রশাসন প্রতিমন্ত্রী ফরহাদ হোসেন এবং প্রধানমন্ত্রীর মুখ্য সচিব মো. তোফাজ্জল হোসেন মিয়া। স্বাগত বক্তব্য দেন মন্ত্রিপরিষদ সচিব মো. মাহবুব হোসেন। রাজশাহীর বিভাগীয় কমিশনার জিএসএম জাফরুল্লাহ বিভাগীয় কমিশনারদের পক্ষে এবং নরসিংদীর জেলা প্রশাসক আবু নাঈম মোহাম্মদ মারুফ খান ও বান্দরবানের জেলা প্রশাসক ইয়াসমিন পারভিন তিবরিজী জেলা প্রশাসকদের পক্ষে বক্তব্য দেন। অনুষ্ঠানে স্থানীয় প্রশাসনের সার্বিক উন্নয়নের ওপর একটি ভিডিও ডকুমেন্টারি প্রদর্শন করা হয়।,প্রধানমন্ত্রী আরও বলেন, করোনায় চিকিৎসা, টিকাসহ সুরক্ষার জন্য পানির মতো টাকা খরচ হয়েছে। সেটা আমরা করেছি। আমাদের এখন যেটা জরুরি, সেটাকেই অগ্রাধিকার দেব। আমরা কতকাল আমদানি নির্ভর থাকব? আমরা নিজেদের চাহিদা পূরণ করতে নিজেরাই উৎপাদন করব। এক সময় তো ভারতীয় গরু ছাড়া আমাদের কুরবানিই হতো না। এখন হচ্ছে না? হচ্ছে। আমরা এখন নিজেদের উৎপাদনের ওপর নির্ভরশীল।,এ সময় কার্গো বিমান কেনা নিয়ে প্রধানমন্ত্রী বলেন, নিজেদের জন্য কার্গো বিমান কেনার পরিকল্পনা নিয়েছিলাম কিন্তু অর্থনৈতিক এ অবস্থায় কিনতে পারছি না। ভবিষ্যতে কিনব পরিকল্পনা আছে।,প্রধানমন্ত্রী এ সময় জাতির পিতার ভাষণের উদ্ধৃতি তুলে ধরে কর্তব্য পালনে সরকারি কর্মচারীদের আরও আন্তরিক হওয়ার আহ্বান জানান।,জাতির পিতা ১ ফেব্রুয়ারি ১৯৭২ সালে প্রধানমন্ত্রীর সরকারি বাসভবনে সরকারি কর্মচারীদের উদ্দেশে এক ভাষণে বলেছিলেন- ‘সরকারি কর্মচারী ভাইয়েরা, আপনাদের জনগণের সেবায় নিজেদের উৎসর্গ করতে হবে এবং জাতীয় স্বার্থকে সবকিছুর ঊর্ধ্বে স্থান দিতে হবে। এখন থেকে অতীতের আমলাতান্ত্রিক মনোভাব পরিবর্তন করে নিজেদের জনগণের খাদেম বলে বিবেচনা করতে হবে।’ ,তিনি বলেন, এটাই বাস্তব কথা যে, আপনাদের জনগণের সেবক হতে হবে। আমরাও যে জনপ্রতিনিধি হিসেবে যতটুকু সুযোগ-সুবিধা পাই বা আপনারা সরকারি আমলা হিসেবে যে সুযোগ-সুবিধা পান এগুলোর অবদান কিন্তু জনগণের। কারণ জনগণের অর্থ এবং জনগণের ট্যাক্সের টাকাতেই সবকিছু চলে। এর জন্য আমরা একেবারে তৃণমূল থেকে জনগণকে শক্তিশালী করে আনতে চাই। ‘আমার গ্রাম আমার শহর’ প্রকল্পের মাধ্যমে প্রত্যেকটি গ্রামের মানুষকে আমরা শহরের সুবিধা দিতে চাই। এতে শহরমুখী প্রবণতা কমার সঙ্গে সঙ্গে গ্রামে অর্থনৈতিক প্রাণ চাঞ্চল্য বৃদ্ধি পাবে।,শেখ হাসিনা বলেন, তার সরকার নিজস্ব অর্থায়নে পদ্মা সেতু করেছে। ওয়ার্ল্ড ব্যাংকের দুর্নীতির অভিযোগকে চ্যালেঞ্জ হিসেবে নিয়ে প্রমাণ করেছে যে, সে প্রকল্পে কোনো দুর্নীতি হয়নি।,তিনি বলেন, ‘সবার মাঝে এমন একটা মানসিকতা ছিল যে, ওয়ার্ল্ড ব্যাংকের টাকা ছাড়া আমরা কিছুই করতে পারব না। তাদের কথা শুনেই আমাদের সব করতে হবে কেন? তারা আমাদের দেশ সম্পর্কে কতটুকুই বা জানে। কাজেই আমাদের নিজেদের চিন্তা নিজেদেরই করতে হবে। আর এই একটা সিদ্ধান্তে পদ্মা সেতু সম্পন্ন করার পর বাংলাদেশের ভাবমূর্তি আন্তর্জাতিক মহলে বৃদ্ধি পেয়েছে।’,প্রধানমন্ত্রী জাতির পিতার ঐতিহাসিক ৭ মার্চের ভাষণের মূলমন্ত্র ‘কেউ দাবায়ে রাখতে পারবা না’ এর উদ্ধৃতি তুলে ধরে বলেন, বাংলাদেশকে যে এখন আন্তর্জাতিক বিশ্বের কেউ দাবিয়ে রাখতে পারবে না, এটা সবাই বুঝে গেছে।",bn,2023-01-24 17:37:00+06:00
Jugantor,রশিদ খান কি টি-টোয়েন্টিতে ১০০০ উইকেট নিতে পারবেন?,sports,https://www.jugantor.com/sports/638139/%E0%A6%B0%E0%A6%B6%E0%A6%BF%E0%A6%A6-%E0%A6%96%E0%A6%BE%E0%A6%A8-%E0%A6%95%E0%A6%BF-%E0%A6%9F%E0%A6%BF%E0%A6%9F%E0%A7%8B%E0%A7%9F%E0%A7%87%E0%A6%A8%E0%A7%8D%E0%A6%9F%E0%A6%BF%E0%A6%A4%E0%A7%87-%E0%A7%A7%E0%A7%A6%E0%A7%A6%E0%A7%A6-%E0%A6%89%E0%A6%87%E0%A6%95%E0%A7%87%E0%A6%9F-%E0%A6%A8%E0%A6%BF%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A6%AC%E0%A7%87%E0%A6%A8,"ছোট দেশের বড় তারকা হিসেবে খ্যাত আফগানিস্তানের লেগ স্পিনার রশিদ খান। আন্তর্জাতিক ক্রিকেটে অভিষেকের পর থেকে ধারাবাহিক পারফর্ম করে নিজেকে অনন্য উচ্চতায় নিয়ে গেছেন। ,জাতীয় দলে নিয়মিত পারফর্ম করার সুবাদে বিশ্বের বিভিন্ন দেশের ফ্র্যাঞ্চাইজি লিগ যেমন- আইপিএল, বিগব্যাশ, বিপিএল, পিএসএল, সিপিএলসহ বিভিন্ন টুর্নামেন্টের নিয়মিত সদস্য হয়ে গেছেন রশিদ খান।  ,দক্ষিণ আফ্রিকার চলমান ফ্র্যাঞ্চাইজি লিগে এম আই কেপটাউন দলের অধিনায়কত্ব করছেন রশিদ খান। টুর্নামেন্টে সাত ম্যাচে ৮ উইকেট শিকার করেন তিনি। ,এই ৮ উইকেট শিকারের মধ্য দিয়ে টি-টোয়েন্টিতে দ্বিতীয় বোলার হিসেবে মাত্র ৮ বছরে ৫০০ উইকেট শিকারে কীর্তি গড়েন তারকা এই লেগ স্পিনার। এখন তার বয়স ২৪ বছর। তিনি যদি আগামী ৮ বছরে ৫০০ উইকেট শিকার করতে পারেন তাহলে ৩২ বছর বয়সেই টি-টোয়েন্টিতে ১০০০ উইকেটের মাইলফলক স্পর্শ করবেন। ,এমন প্রত্যাশা ব্যক্ত করে ভারতের সাবেক ক্রিকেটার ও বিশ্লেষক আকাশ চোপড়া টুইট বার্তায় বলেন, ‘৫০০ টি-টোয়েন্টি উইকেট নেওয়া কি অবিশ্বাস্য অর্জন! আমি নিশ্চিন্তে বলতে পারি, টি-টোয়েন্টিতে ১০০০ উইকেট নেওয়া প্রথম বোলার হবেন রশিদ খান।’",bn,2023-01-24 16:49:00+06:00
Jugantor,শ্বাসরুদ্ধকর ম্যাচে সাকিবের বরিশালের হার,sports,https://www.jugantor.com/sports/638148/%E0%A6%B6%E0%A7%8D%E0%A6%AC%E0%A6%BE%E0%A6%B8%E0%A6%B0%E0%A7%81%E0%A6%A6%E0%A7%8D%E0%A6%A7%E0%A6%95%E0%A6%B0-%E0%A6%AE%E0%A7%8D%E0%A6%AF%E0%A6%BE%E0%A6%9A%E0%A7%87-%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87%E0%A6%B0-%E0%A6%B9%E0%A6%BE%E0%A6%B0,"টানা চার ম্যাচে জয়ের পর হারল বরিশাল। বাংলাদেশ প্রিমিয়ার লিগের (বিপিএল) চলমান নবম আসরের শুরুতে সিলেট স্ট্রাইকার্সের বিপক্ষে ৭ উইকেটে ১৯৪ রানের চ্যালেঞ্জিং স্কোর গড়েও হার এড়াতে পারেনি বরিশাল। ,এরপর টানা চার ম্যাচে বরিশাল হারায় রংপুর রাইডার্স, চট্টগ্রাম চ্যালেঞ্জার্স, কুমিল্লা ভিক্টোরিয়ান্স, ফের রংপুর রাইডার্স ও ঢাকা ডমিনেটর্সকে। ,মঙ্গলবার নিজেদের সপ্তম ম্যাচে বরিশাল মুখোমুখি হয় সিলেটের। এদিন সিলেটকে হারিয়ে প্রতিশোধ নেওয়ার মধ্য দিয়ে পয়েন্ট টেবিলের শীর্ষে ওঠার সুবর্ণ সুযোগ ছিল সাকিব আল হাসানের নেতৃত্বাধীন বরিশালের। ,কিন্তু মিরপুর শেরেবাংলা জাতীয় ক্রিকেট স্টেডিয়ামে লড়াই করেও শেষ পর্যন্ত ২ রানে হারে বরিশাল। এদিন আগে ব্যাট করে নাজমুল হোসেন শান্তর ৬৬ বলে ১১টি চার আর এক ছক্কায় সাজানো অপরাজিত ৮৯ আর টম মুরসের ৩০ বলের ৪০ এবং থিসেরা পেরেরার ১৬ বলের ২১ রানে ভর করে ৫ উইকেটে ১৭৩ রান করে সিলেট। ,টার্গেট তাড়া করতে নেমে তীরে গিয়ে তরী ডুবায় বরিশাল। দলের হয়ে ৩৭ বলে সর্বোচ্চ ৪২ রান করে ফেরেন ওপেনার ইবরাহিম জাদরান। ১৯ বলে ৩১ রান করেন সাইফ হাসান। ১৮ বলে ২৯ রান করেন অধিনায়ক সাকিব। ১২ বলে ২১ রান করেন করিম জানাত।",bn,2023-01-24 17:45:00+06:00
Jugantor,চিরকুট লিখে গলায় পাগড়ি পেঁচিয়ে ফাঁস দিলেন যুবক,country-news,https://www.jugantor.com/country-news/638149/%E0%A6%9A%E0%A6%BF%E0%A6%B0%E0%A6%95%E0%A7%81%E0%A6%9F-%E0%A6%B2%E0%A6%BF%E0%A6%96%E0%A7%87-%E0%A6%97%E0%A6%B2%E0%A6%BE%E0%A7%9F-%E0%A6%AA%E0%A6%BE%E0%A6%97%E0%A7%9C%E0%A6%BF-%E0%A6%AA%E0%A7%87%E0%A6%81%E0%A6%9A%E0%A6%BF%E0%A7%9F%E0%A7%87-%E0%A6%AB%E0%A6%BE%E0%A6%81%E0%A6%B8-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%AF%E0%A7%81%E0%A6%AC%E0%A6%95,"গাজীপুর মহানগরের পূবাইল থানার হায়দারাবাদ এলাকা থেকে গলায় পাগড়ি পেঁচানো অবস্থায় এক মাওলানার ঝুলন্ত লাশ উদ্ধার করেছে পুলিশ। সেখান থেকে একটি চিরকুট উদ্ধার করেছে পুলিশ।,অভাবের তাড়নায় তিনি আত্মহত্যা করেছেন বলে চিরকুট লেখা দেখে ধারণা করছে পুলিশ।,সোমবার সন্ধ্যায় ঝুলন্ত অবস্থায় লাশটি উদ্ধার করা হয়।,নিহতের নাম হাফেজ মাওলানা আমজাদ হোসেন (৪৫)। তিনি কাপাসিয়া উপজেলার পলাশপুর এলাকার মাওলানা আব্দুল আউয়ালের ছেলে।,এ ঘটনার সত্যতা নিশ্চিত করেছেন জিএমপির পূবাইল থানার উপপরিদর্শক (এসআই) হুমায়ূন কবির।,স্থানীয় ও পুলিশ সূত্রে জানা যায়, আমজাদ হোসেন পূবাইলের হায়দরাবাদ এলাকায় ভাড়া বাসায় পরিবার নিয়ে বসবাস করতেন ও ঢাকার পল্টন এলাকায় একটি ট্রাভেল এজেন্সি পরিচালনা করতেন। আমজাদ হোসেনের স্ত্রী সন্তানদের নিয়ে তার বাবার বাড়ি বেড়াতে গিয়েছেন। রোববার রাতে আমজাদ হোসেন হায়দরাবাদ এলাকায় তার বাসায় এসে একাই অবস্থান করছিলেন।,সোমবার মোবাইল ফোনে কল করে আমজাদ হোসেনকে না পেয়ে বাসার মালিকের সঙ্গে যোগাযোগ করে তার খোঁজ নিতে অনুরোধ করেন সন্তানেরা। পরে বিকাল ৪টার দিকে তার বাসার দরজা ভেতর থেকে বন্ধ পেয়ে নক করলেও কোনো সাড়া-শব্দ পাওয়া যায়নি। এ সময় স্থানীয়রা জড়ো হয়ে জানালা দিয়ে রুমের ভেতরে আমজাদ হোসেনকে ঝুলন্ত অবস্থায় দেখতে পান। পরে থানায় খবর দেওয়া হলে পুলিশ এসে দরজা খুলে ভেতরে প্রবেশ করে ঝুলন্ত অবস্থায় তার লাশ উদ্ধার করে।,পূবাইল থানার এসআই হুমায়ূন কবির বলেন, সোমবার সন্ধ্যায় ঘটনাস্থল থেকে ফাঁস লাগানো অবস্থায় আমজাদ হোসেনের লাশ উদ্ধার করা হয়। মাথার পাগড়ি দিয়ে ফ্যানের সঙ্গে গলায় ফাঁস লাগানো অবস্থায় ঝুলে ছিলেন আমজাদ হোসেন। এছাড়া একটি চিরকুট পাওয়া গেছে। চিরকুটের লেখা থেকে ধারণা করা হচ্ছে তিনি আর্থিক সংকট থেকে হতাশায় গলায় ফাঁস লাগিয়ে আত্মহত্যা করেছেন।,তিনি আরও জানান, ময়নাতদন্তের জন্য লাশ গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠানো হয়েছে।",bn,2023-01-24 17:59:00+06:00
Jugantor,"গণঅভ্যুত্থান নয়, গণআন্দোলনেরও ঢেউ তুলতে পারেনি বিএনপি: কাদের",politics,https://www.jugantor.com/politics/638114/%E0%A6%97%E0%A6%A3%E0%A6%85%E0%A6%AD%E0%A7%8D%E0%A6%AF%E0%A7%81%E0%A6%A4%E0%A7%8D%E0%A6%A5%E0%A6%BE%E0%A6%A8-%E0%A6%A8%E0%A7%9F-%E0%A6%97%E0%A6%A3%E0%A6%86%E0%A6%A8%E0%A7%8D%E0%A6%A6%E0%A7%8B%E0%A6%B2%E0%A6%A8%E0%A7%87%E0%A6%B0%E0%A6%93-%E0%A6%A2%E0%A7%87%E0%A6%89-%E0%A6%A4%E0%A7%81%E0%A6%B2%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87%E0%A6%A8%E0%A6%BF-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%95%E0%A6%BE%E0%A6%A6%E0%A7%87%E0%A6%B0,"আওয়ামী লীগ সাধারণ সম্পাদক এবং সড়ক পরিবহণ ও সেতুমন্ত্রী ওবায়দুল কাদের বলেছেন, গণঅভ্যুত্থান নয়, গণআন্দোলনেরও ঢেউ তুলতে পারেনি বিএনপি। তাদের আন্দোলনে জনগণের সম্পৃক্ততা নেই। তাদের আন্দোলন নেতাদের মধ্যে সীমিত।,ঐতিহাসিক গণঅভ্যুত্থান দিবস উপলক্ষ্যে মঙ্গলবার সকালে রাজধানীর বকশীবাজারে নবকুমার ইনস্টিটিউটশন ও ডক্টর শহীদুল্লাহ কলেজ প্রাঙ্গণে গণঅভ্যুত্থানে শহিদ মতিউর রহমান মল্লিকের বেদিতে আওয়ামী লীগের পক্ষ থেকে শ্রদ্ধা নিবেদন শেষে সাংবাদিকদের এ কথা বলেন। ,ওবায়দুল কাদের বলেন, উনসত্তরের গণঅভ্যুত্থান ছিল স্বাধীনতার পথে চূড়ান্ত মাইলফলক। বিএনপি ৭ মার্চ, ৭ জুন, ১৪ এপ্রিল, ১০ জানুয়ারি, ২৪ জানুয়ারি মানে না, পালন করে না। ,আওয়ামী লীগ সাধারণ সম্পাদক বলেন, একাত্তরে স্বাধীনতার ঘোষণা দেওয়ার একমাত্র বৈধ অধিকার ছিল বঙ্গবন্ধু শেখ মুজিবুর রহমানের,  অন্যরা পাঠকমাত্র। ,শ্রদ্ধা নিবেদনের সময় উপস্থিত  ছিলেন আওয়ামী লীগের সভাপতিমণ্ডলীর সদস্য ও সংসদ উপনেতা মতিয়া চৌধুরী, শাজাহান খান, ডা. মোস্তফা জালাল মহিউদ্দীন, অ্যাডভোকেট কামরুল ইসলাম, সাংগঠনিক সম্পাদক আফজাল হোসেনও সুজিত রায় নন্দী, সংস্কৃতিবিষয়ক সম্পাদক অসিম কুমার উকিল, দপ্তর সম্পাদক ব্যারিস্টার বিপ্লব বড়ুয়া, ঢাকা মহানগর দক্ষিণ আওয়ামী লীগের সভাপতি আবু আহমদে মন্নাফী, সংসদ সদস্য হাজী সেলিমসহ কেন্দ্রীয় ও মহানগর আওয়ামী লীগের নেতারা। ,
পরে ঐতিহাসিক গণঅভ্যুত্থান দিবস উপলক্ষ্যে এক আলোচনাসভার আয়োজন করা হয়।,
 ",bn,2023-01-24 13:22:00+06:00
Jugantor,যাত্রাবাড়ীতে বিদেশি পিস্তলসহ একজন গ্রেফতার,capital,https://www.jugantor.com/capital/638116/%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A6%AC%E0%A6%BE%E0%A7%9C%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%A6%E0%A7%87%E0%A6%B6%E0%A6%BF-%E0%A6%AA%E0%A6%BF%E0%A6%B8%E0%A7%8D%E0%A6%A4%E0%A6%B2%E0%A6%B8%E0%A6%B9-%E0%A6%8F%E0%A6%95%E0%A6%9C%E0%A6%A8-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"রাজধানীর যাত্রাবাড়ীর কুতুবখালী এলাকা থেকে বিদেশি পিস্তলসহ নজরুল ইসলাম (৫০) নামে এক ব্যক্তিকে গ্রেফতার করেছে পুলিশ।,
,
সোমবার রাত পৌনে ১২টার দিকে ঢাকা-চট্টগ্রাম মহাসড়কের কুতুবখালী এলাকা থেকে তাকে গ্রেফতার করা হয়।,
,
গ্রেফতার নজরুলের গ্রামের বাড়ি ঝালকাঠি জেলার সদর উপজেলার দেওড়ি গ্রাম। তার বাবার নাম দুলু মিয়া। তিনি কদমতলীতে ভাড়া থাকেন।,
,
যাত্রাবাড়ী থানার এসআই চঞ্চল কুমার বিশ্বাস যুগান্তরকে বলেন, গোপন সংবাদের ভিত্তিতে তাকে তল্লাশি করা হয়। এ সময় তার কোমর থেকে বিদেশি পিস্তলটি পাওয়া যায়।,
পরে তাকে গ্রেফতার করে থানায় নিয়ে আসি। এ ঘটনায় অস্ত্র আইনে মামলার প্রস্তুতি চলছে।  ",bn,2023-01-24 13:42:00+06:00
Jugantor,কেন সাশ্রয়ী হতে হবে জানালেন প্রধানমন্ত্রী,national,https://www.jugantor.com/national/638117/%E0%A6%95%E0%A7%87%E0%A6%A8-%E0%A6%B8%E0%A6%BE%E0%A6%B6%E0%A7%8D%E0%A6%B0%E0%A7%9F%E0%A7%80-%E0%A6%B9%E0%A6%A4%E0%A7%87-%E0%A6%B9%E0%A6%AC%E0%A7%87-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"প্রধানমন্ত্রী শেখ হাসিনা বলেছেন, করোনা না এলে আমরা অনেক দূরে এগিয়ে যেতাম। যুদ্ধের ফলে পণ্যের দাম এত বেড়ে গেছে যেটা ক্রয় করাই আমাদের জন্য কঠিন। এ জন্য সাশ্রয়ী হওয়ার জন্য বলেছি।,মঙ্গলবার সকালে প্রধানমন্ত্রীর কার্যালয়ের শাপলা হলে ডিসি সম্মেলনের উদ্বোধন করে এসব কথা বলেন তিনি। ,শেখ হাসিনা বলেন, আমরা উন্নয়নশীল দেশের মর্যাদা পেয়েছি। এটা ধরে রেখে সামনে এগিয়ে যেতে হবে। এরই মধ্যে উন্নয়নশীল দেশ হিসেবে কী কী সুবিধা পাব, কী কী সুবিধাবঞ্চিত হব, এটা নিরূপণের জন্য একটা কমিটিও করে দিয়েছি। আমাদের অনেক ধরনের সমস্যা মোকাবিলা করতে হয়। প্রাকৃতিক দুর্যোগের পাশাপাশি মনুষ্য সৃষ্টি দুর্যোগও আছে। সেটিও মোকাবিলা করতে হয়, হবে।,এ সময় ডিসিদের প্রধানমন্ত্রী বলেন, জনগণকে যেন অর্থনৈতিকভাবে সক্ষম করে তুলতে পারি। যেটা আমাদের লক্ষ্য। আমাদের উন্নয়ন শুধু রাজধানীকেন্দ্রিক হবে না। তৃণমূল পর্যন্ত মানুষকেও সক্ষম করতে চাই। কারণ এতে শহরমুখী প্রবণতা কমবে। গ্রামে অর্থনৈতিক কর্মচাঞ্চল্য তৈরি হবে।,
 ",bn,2023-01-24 13:46:00+06:00
Jugantor,বিশ্ববিদ্যায়ের হলে ঢুকে ঘুমন্ত দুই ছাত্রলীগ নেতাকে কুপিয়ে জখম,campus,https://www.jugantor.com/campus/638118/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A7%9F%E0%A7%87%E0%A6%B0-%E0%A6%B9%E0%A6%B2%E0%A7%87-%E0%A6%A2%E0%A7%81%E0%A6%95%E0%A7%87-%E0%A6%98%E0%A7%81%E0%A6%AE%E0%A6%A8%E0%A7%8D%E0%A6%A4-%E0%A6%A6%E0%A7%81%E0%A6%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A6%AF%E0%A6%BC%E0%A7%87-%E0%A6%9C%E0%A6%96%E0%A6%AE,"আধিপত্য বিস্তার কেন্দ্র করে বরিশাল বিশ্ববিদ্যালয়ের শেরেবাংলা হলে ঢুকে ঘুমন্ত দুই ছাত্রলীগ নেতাকে কুপিয়ে জখম করেছে হেলমেট পরিহিত একদল যুবক।,
,
এতে ওই দুই ছাত্রলীগ নেতা গুরুতর আহত হয়ে হাসপাতালে ভর্তি রয়েছেন। মঙ্গলবার ভোরে ফজরের আজানের পর শেরেবাংলা হলের ৪০১৮ নম্বর কক্ষে এ ঘটনা ঘটে।,
,
প্রত্যক্ষদর্শী হলের আবাসিক ছাত্র জিয়া বলেন, ফজরের আজানের পর সাড়ে ৫টার দিকে হঠাৎ করে ১০-১৫ জন ব্যক্তি হেলমেট পরিহিত অবস্থায় হলে প্রবেশ করে।,এর পর তারা সব রুম বাইরে থেকে আটকে দেয়। পরে তারা ছাত্রলীগ নেতা মহিউদ্দিন আহমেদ সিফাতকে রুম থেকে টেনেহিঁচড়ে বের করে হাতুড়িপেটা করে এবং জিএম ফাহাদের হাত ভেঙে দেওয়ার পাশাপাশি তাকে কুপিয়ে জখম করেছে।,
,
এর পর আহতাবস্থায় তাদের দুজনকে বরিশাল শেরেবাংলা মেডিকেল কলেজ হাসপাতালে ভর্তি করা হয়েছে।,
,
আহত জিএম ফাহাদ বলেন, হামলাকারীরা সবাই হেলমেটধারী ছিল। তবে তাদের শনাক্ত করতে পেরেছি। হামলাকারীরা হলেন— আলিম সালেহী, অমিত হাসান রক্তিম, রিয়াজ মোল্লা, সৈয়দ জিসান আহম্মেদ। তারা সবাই রাজনৈতিক প্রতিপক্ষ।,
,
হামলার অভিযোগের বিষয়ে ছাত্রলীগ নেতা রিয়াজ মোল্লা বলেন, সিফাতের বিরুদ্ধে সাধারণ শিক্ষার্থীরা ঐক্যবদ্ধ। তারা সিফাতের অপকর্মের বিরুদ্ধে রুখে দাঁড়িয়ে তাকে প্রতিহত করেছে বলে আমার ধারণা। এ ছাড়া সিফাত বিশ্ববিদ্যালয়ের আশপাশের এলাকায় জমি দখল থেকে শুরু নানা ধরনের অপরাধের সঙ্গে জড়িত ছিল। বহু মানুষ তার ওপর ক্ষিপ্ত। এখন মূলত কারা তার ওপর হামলা করেছে সেটি বলতে পারব না।,
,
বিশ্ববিদ্যালয় সূত্রে জানা গেছে, বরিশাল সিটি করপোরেশনের মেয়র সেরনিয়াবাত সাদিক আব্দুল্লাহর অনুসারী মহিউদ্দিন আহম্মেদ সিফাতের নানা অপকর্ম নিয়ে অতিষ্ঠ ছিল শিক্ষার্থী ও তার গ্রুপেরই ছাত্রলীগের কর্মীরা।,এদিকে বরিশাল শেরেবাংলা মেডিকেল কলেজ হাসপাতালের পরিচালক ডা. এইচএম সাইফুল ইসলাম বলেন, আহত সিফাতের শরীরে ফুলা জখম রয়েছে এবং ফরহাদের শরীরে ধারালো অস্ত্র দিয়ে কুপিয়ে জখমের চিহ্নসহ তার হাতও ভেঙে ফেলা হয়েছে। তাদের চিকিৎসা চলছে।,বরিশাল মেট্রোপলিটন পুলিশের দক্ষিণ বিভাগের উপকমিশনার আলী আশরাফ ভূঞা বলেন, আহতদের সঙ্গে কথা বলেছি। তারা সুস্থ হলে আরও ভালোভাবে মূল ঘটনা জানতে পারব। হামলাকারী কারা সে বিষয়টি এখনো নিশ্চিতভাবে জানাতে পারেনি আহতরা। এ ঘটনায় আইনগত ব্যবস্থা গ্রহণ করা হবে।,বরিশাল বিশ্ববিদ্যালয়ের শেরেবাংলা হলের প্রভোস্ট আবু জাফর বলেন, ম্যাথমেটিকস ডিপার্টমেন্টের মাস্টার্সের ছাত্র সিফাতও লোকপ্রশাসন ডিপার্টমেন্টের মাস্টার্সের ছাত্র ফাহাদের ওপর অতর্কিত হামলায় তারা গুরুতর আহত হয়েছেন। হামলাকারীদের চিহ্নিত করা যায়নি। পুরো বিষয়টি বিশ্ববিদ্যালয় প্রশাসন দেখছে।  ",bn,2023-01-24 13:52:00+06:00
Jugantor,সব কিছুর স্ক্রিনশট ইডির কাছে আছে: নোরা প্রসঙ্গে সুকেশ,entertainment,https://www.jugantor.com/entertainment/638119/%E0%A6%B8%E0%A6%AC-%E0%A6%95%E0%A6%BF%E0%A6%9B%E0%A7%81%E0%A6%B0-%E0%A6%B8%E0%A7%8D%E0%A6%95%E0%A7%8D%E0%A6%B0%E0%A6%BF%E0%A6%A8%E0%A6%B6%E0%A6%9F-%E0%A6%87%E0%A6%A1%E0%A6%BF%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%86%E0%A6%9B%E0%A7%87-%E0%A6%A8%E0%A7%8B%E0%A6%B0%E0%A6%BE-%E0%A6%AA%E0%A7%8D%E0%A6%B0%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B8%E0%A7%81%E0%A6%95%E0%A7%87%E0%A6%B6,"'সুকেশের পক্ষ থেকে প্রেমের প্রস্তাব এসেছে, এর বিনিময়ে বিলাসবহুল বাড়ি ও জেৌলুসপূর্ণ জীবনযাপনের প্রতিশ্রুতিো দিয়েছেন'—কদিন আগে এমনটাই দাবি করেছিলেন নোরা ফাতেহি। তবে নোরার এমন দাবি অস্বীকার করে নতুন বিবৃতি দিয়েছেন ভারতের ধনকুবের সুকেশ চন্দ্রশেখর। যেখানে বলা হয়েছে, নোরার জন্য মরক্কোতে একটি বাড়ি কিনতে ইতোমধ্যেই বড় অংকের অর্থ দিয়েছেন তিনি। খবর হিন্দুস্তান টাইমসের।,সুকেশ গণমাধ্যমকে দেওয়া বিবৃতিতে বলেছেন, আজ নোরা বলছে, আমি তাকে একটি বাড়ি দেওয়ার প্রতিশ্রুতি দিয়েছি।কিন্তু মরক্কোর কাসাব্লাঙ্কায় পরিবারের জন্য একটি বাড়ি কিনতে ইতোমধ্যেই সে আমার কাছ থেকে অনেক টাকা নিয়েছে। এখন আইনের হাত থেকে বাঁচতে সে এই মিথ্যা গল্প বানাচ্ছে।,সুকেশের বিবৃতিতে আরও বলা হয়েছে, নোরা দাবি করেছে, সে আমার কাছে কোনো গাড়ি চায়নি, কিংবা নিজের জন্য কোনো গাড়ি নেয়নি। এটি একটি ডাহা মিথ্যা। কারণ সে তার গাড়িটি বদলে নেওয়ার জন্য আমার পেছনে পড়েছিল। কারণ তার সিএলএ মডেলের গাড়িটা পুরনো হয়ে গিয়েছিল এবং সে কারণে আমিও নতুন গাড়ি কিনে দিতে বাধ্য হয়েছিলাম। এমনকি সে যে গাড়ি পছন্দ করেছে সেটাই আমি কিনে দিয়েছি। সব কিছুর স্ক্রিনশট ইডি-র কাছে আছে। এতে কোনো মিথ্যা নেই। অবশ্য আমি তাকে দিতে চেয়েছিলাম রেঞ্জ রোভার। কিন্তু ওই সময় গাড়িটি স্টকে ছিল না। অন্যদিকে নোরাও নতুন গাড়ির জন্য পাগল হয়ে গিয়েছিল। তাই তাকে বিএমডব্লিউ এস সিরিজ দিয়েছিলাম। কারণ এই মডেল সে দীর্ঘদিন ধরে ব্যবহার করেছিল। ,প্রসঙ্গত, ২০০ কোটির আর্থিক প্রতারনা মামলায় জ্যাকলিন ফার্নান্ডেজের সঙ্গে নাম জড়িয়েছে নোরা ফাতেহির।এনফোর্সমেন্ট ডাইরেক্টরেট তথা ইডির পক্ষ থেকে নোরার জবানবন্দিও রেকর্ড করা হয়েছে। তার মধ্যেই নোরা-সুকেশের অভিযোগ পাল্টা অভিযোগ শোনা গেল।,
 ",bn,2023-01-24 14:22:00+06:00
Jugantor,"প্রেমের বাল্যবিয়ে, তিন মাস পর যা হলো",country-news,https://www.jugantor.com/country-news/638150/%E0%A6%AA%E0%A7%8D%E0%A6%B0%E0%A7%87%E0%A6%AE%E0%A7%87%E0%A6%B0-%E0%A6%AC%E0%A6%BE%E0%A6%B2%E0%A7%8D%E0%A6%AF%E0%A6%AC%E0%A6%BF%E0%A7%9F%E0%A7%87-%E0%A6%A4%E0%A6%BF%E0%A6%A8-%E0%A6%AE%E0%A6%BE%E0%A6%B8-%E0%A6%AA%E0%A6%B0-%E0%A6%AF%E0%A6%BE-%E0%A6%B9%E0%A6%B2%E0%A7%8B,"পিরোজপুরের মঠবাড়িয়ার মারিয়া আক্তার তন্বী (১৫) নামে দশম শ্রেণিতে পড়ুয়া এক ছাত্রী প্রেম করে পরিবারের অমতে পালিয়ে গিয়ে বিয়ে করে তিন মাস আগে। এরপর বনিবনা না হওয়ায় আত্মহত্যা করেছে বলে গুঞ্জন উঠেছে।,কিন্তু তন্বীর মৃত্যুর ঘটনা পরিকল্পিত হত্যা দাবি করে নিহতের ভাই মঙ্গলবার সকালে চারজনকে আসামি করে মঠবাড়িয়া থানায় একটি মামলা দায়ের করেন।,মামলার আসামিরা হলেন- নিহত তন্বী আক্তারের স্বামী পৌর শহরের ৩নং ওয়ার্ডের বাসিন্দা মিনহাজুল রহমান রাব্বি, শ্বশুর অবসরপ্রাপ্ত শিক্ষক মুজিবুর রহমান, শাশুড়ি শিরিন বেগম, ননদ মাকসুদা আক্তার।,নিহত তন্বী উপজেলার ঘোষের টিকিকাটা গ্রামের দুবাই প্রবাসী হাবিবুর রহমানের মেয়ে। সে মঠবাড়িয়া কেএম লতিফ ইনস্টিটিউশনের দশম শ্রেণির ছাত্রী ছিল।,মঙ্গলবার দুপুরেই নিহতের শ্বশুর মুজিবুর রহমান, শাশুড়ি শিরিন বেগম, ননদ মাকসুদা আক্তারকে গ্রেফতার করেছে পুলিশ।,সোমবার রাতে মাঠবাড়িয়া উপজেলা স্বাস্থ্য কমপ্লেক্স থেকে  মারিয়া আক্তার তন্বীর লাশ উদ্ধার করে ময়নাতদন্তের জন্য জেলা মর্গে পাঠায় পুলিশ। এ ঘটনার পর থেকে তন্বীর স্বামী মিনহাজুল রহমান রাব্বি পলাতক রয়েছেন।,নিহত তন্বীর চাচাতো ভাই ফোরকান হোসেন জানান, দশম শ্রেণিতে পড়ুয়া তন্বী রাব্বির সঙ্গে প্রেমের সম্পর্কে জড়িয়ে পড়ে। ৩ মাস আগে ঢাকায় পালিয়ে যায়। এদিকে তন্বীর মা শোক সইতে না পেরে স্ট্রোক করে মারা যান। পরে ৩নং ওয়ার্ডের সাবেক কাউন্সিলর মঞ্জুর রহমান শিকদার ও ৭নং ওয়ার্ড কাউন্সিলর মতিয়ার রহমান মিলনের মধ্যস্থতায় সম্প্রতি তাদের বিয়ে হয়। ঢাকায়ও তাদের বিয়ে হয়েছিল।,বিয়ের পরে বাড়িতে থেকে তন্বী তার ভাইকে মাঝে-মধ্যে ফোন দিয়ে যোগাযোগ করত। সোমবার সকালে ভাইকে যেতে বললে, তন্বীর ভাই ব্যস্ত থাকায় যেতে পারেনি। বিকালে আবারো যেতে বললে তন্বীর ভাই যাওয়ার জন্য প্রস্তুতি নেয়। ৫টার দিকে তাকে বলা হয় হাসপাতালে যেতে। হাসপাতালে গিয়ে গিয়ে বোনের লাশ দেখতে পান।,মঠবাড়িয়া থানার ওসি মো. কামরুজ্জামান তালুকদার বলেন, গ্রেফতারদের মঙ্গলবার বিকালে আদালতে সোপর্দ করা হয়েছে। পলাতক রাব্বিকে গ্রেফতারের চেষ্টা চলছে।",bn,2023-01-24 18:04:00+06:00
Jugantor,মাকে ৫ টুকরো করে হত্যা: ছেলেসহ ৭ আসামির ফাঁসি,country-news,https://www.jugantor.com/country-news/638115/%E0%A6%AE%E0%A6%BE%E0%A6%95%E0%A7%87-%E0%A7%AB-%E0%A6%9F%E0%A7%81%E0%A6%95%E0%A6%B0%E0%A7%8B-%E0%A6%95%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%9B%E0%A7%87%E0%A6%B2%E0%A7%87%E0%A6%B8%E0%A6%B9-%E0%A7%AD-%E0%A6%86%E0%A6%B8%E0%A6%BE%E0%A6%AE%E0%A6%BF%E0%A6%B0-%E0%A6%AB%E0%A6%BE%E0%A6%81%E0%A6%B8%E0%A6%BF,"নোয়াখালীর সুবর্ণচরের চরজব্বর ইউনিয়নে নুরজাহান বেগম (৫৭) নামে এক নারীকে পাঁচ টুকরো করে নৃশংসভাবে হত্যা ঘটনায় নিহতের ছেলেসহ ৭ আসামির ফাঁসির আদেশ দিয়েছেন আদালত।একই সঙ্গে প্রত্যেক আসামিকে ৫ হাজার টাকা অর্থদণ্ড করা হয়েছে। ,ফাঁসির দণ্ডাদেশ পাওয়া আসামিরা হলেন- নিহতের ছেলে হুমায়ুন কবির হুমু (৩২) নিরব (২৬), নুর ইসলাম (৩২), কালাম (৩০), সুমন (৩৩), হামিদ (২৮) ও ইসমাইল (৩০)।,মঙ্গলবার  দুপুর ১২টারে দিকে নোয়াখালী জেলা ও দায়রা জজ আদালতের বিচারক নিলুফার সুলতানা এ রায় দেন।,বিষয়টি নিশ্চিত করেছেন সরকারি কৌঁসুলি (পিপি) গুলজার আহমেদ জুয়েল। তিনি বলেন, এ হত্যার ঘটনায় প্রথমে নিহতের ছেলে হুমায়ুন কবির হুমা (৩২) বাদী হয়ে থানায় একটি মামলা করেন। মামলার সূত্র ধরে পুলিশি তদন্তে হত্যার সঙ্গে সরাসরি সন্তানের জড়িত থাকার বিষয়টি ওঠে আসে। একইসঙ্গে তার সাত সহযোগী মিলে এ হত্যাকাণ্ড ঘটিয়েছে বলে প্রমাণ পায় পুলিশ। ,তিনি আরো বলেন, রায় ঘোষণার সময় আদালতে ৭ আসামি উপস্থিত ছিলেন। এই মামলায় ২৭জনের স্বাক্ষী গ্রহণ করা হয়। আসামিদের মধ্যে  ৫জন আদালতে ১৬৪ ধারায় জবানবন্দি দিয়েছেন। একইসঙ্গে আটক নিহতের ছেলের বন্ধু নিরব ও কসাই নুর ইসলামের স্বীকারোক্তি অনুযায়ী হত্যাকাণ্ডে ব্যবহৃত ধারালো চাপাতি, বালিশ, কোদাল ও নিহতের ব্যবহৃত কাপড় উদ্ধার করা হয়।,হুমায়ুন জবানবন্দিতে জানান, বেলালের স্ত্রীর জমি থেকে দুই শতাংশ হামিদকে ও বাকি আট শতাংশ ইসমাইলকে দেওয়ার মৌখিক সিদ্ধান্ত হয়। তারপর মায়ের জমি সমান পাঁচ ভাগ করে হুমায়ুন, নোমান, সুমন, কালাম ও কসাই নুর ইসলামকে দেওয়ার সিদ্ধান্ত নেওয়া হবে। এ প্রতিশ্রুতিতে তারা গত ৬ অক্টোবর বাড়ির পাশে একটি ব্রিজের ওপর বসে হত্যাকাণ্ডের পরিকল্পনা করে। পরে তারা রাতের কোনো এক সময়ে ঘরের মধ্যে বালিশ চাপা দিয়ে তাকে হত্যা করে পাঁচ খণ্ড করে পাওনাদারদের ধানক্ষেতে তা ছড়িয়ে-ছিটিয়ে রাখে তারা।",bn,2023-01-24 13:37:00+06:00
Jugantor,যত্রতত্র পয়সার জন্য প্রকল্প নেওয়া আমি পছন্দ করি না: প্রধানমন্ত্রী,national,https://www.jugantor.com/national/638120/%E0%A6%AF%E0%A6%A4%E0%A7%8D%E0%A6%B0%E0%A6%A4%E0%A6%A4%E0%A7%8D%E0%A6%B0-%E0%A6%AA%E0%A7%9F%E0%A6%B8%E0%A6%BE%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%A8%E0%A7%87%E0%A6%93%E0%A7%9F%E0%A6%BE-%E0%A6%86%E0%A6%AE%E0%A6%BF-%E0%A6%AA%E0%A6%9B%E0%A6%A8%E0%A7%8D%E0%A6%A6-%E0%A6%95%E0%A6%B0%E0%A6%BF-%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"ডিসিদের উদ্দেশে প্রধানমন্ত্রী শেখ হাসিনা বলেছেন, যেখানেই কোনো প্রজেক্ট নেওয়া হয়, যে এলাকায় নেওয়া হয়, সেখানে মানুষের জন্য কতটুকু কার্যকর হবে, কতটা উপকারে আসবে— এটি আপনাদের দেখতে হবে। যেখানে সেখানে যত্রতত্র পয়সার জন্য প্রকল্প নেওয়া আমি পছন্দ করি না। আয়বর্ধক প্রকল্প করতে চাই।,মঙ্গলবার সকালে প্রধানমন্ত্রীর কার্যালয়ের শাপলা হলে ডিসি সম্মেলনের উদ্বোধনী অনুষ্ঠানে তিনি এসব কথা বলেন। ,শেখ হাসিনা বলেন, সবার মধ্যে এমন একটা মানসিকতা ছিল যেন ওয়ার্ল্ড ব্যাংকের টাকা বা পরামর্শ ছাড়া আমরা কোনো উন্নতি করতে পারব না। আমি ভাবলাম, একেক সময় একেক কর্মকর্তা আসে। তারা আমাদের দেশের সম্পর্কে কতটুকু জানে? যার ফলে আমরা নিজেদের অর্থায়নে পদ্মা সেতু করলাম। যার কারণে বিশ্বে আমাদের ভাবমূর্তি উজ্জ্বল হয়েছে।,
 ",bn,2023-01-24 14:50:00+06:00
Jugantor,গ্রেফতার দুই জঙ্গি সম্পর্কে যা জানাল র‌্যাব,national,https://www.jugantor.com/national/638121/%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A6%A6%E0%A7%81%E0%A6%87-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%B8%E0%A6%AE%E0%A7%8D%E0%A6%AA%E0%A6%B0%E0%A7%8D%E0%A6%95%E0%A7%87-%E0%A6%AF%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%B2-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%AC,"নতুন জঙ্গি সংগঠন জামাতুল আনসার ফিল হিন্দাল শারক্বীয়ার শুরা সদস্য ও সামরিক শাখার প্রধান রনবীর এবং তার সহযোগী বোমা বিশেষজ্ঞ বাশারকে গ্রেফতার করেছে র‌্যাব। সোমবার ভোর ৫টার দিকে কক্সবাজারের কুতুপালং রোহিঙ্গা ক্যাম্প সংলগ্ন এলাকা থেকে তাদের গ্রেফতার করা হয়।,এ বিষয়ে মঙ্গলবার এক সংবাদ সম্মেলনে বিস্তারিত জানায় র‌্যাপিড অ্যাকশন ব্যাটালিন। সংবাদ সম্মেলনে গণমাধ্যমকর্মীদের জানানো হয়, সংগঠনটির পূর্বে গ্রেফতার সদস্যদের কাছ থেকে পাওয়া তথ্যের ভিত্তিতে বিভিন্ন সরকারি সংস্থা ও আইন-শৃঙ্খলা বাহিনীর সহায়তায় র‌্যাব ফোর্সেস নব্য জঙ্গি সংগঠনের পাহাড়ে প্রশিক্ষণরত জঙ্গি সদস্য এবং তাদের প্রশ্রয় দানকারীদের বিরুদ্ধে দেশের বিভিন্ন স্থানে অভিযান ও নজরদারি চলমান রেখেছে। ,এরই ধারাবাহিকতায় গত ২৩ জানুয়ারি ভোর ৫টায় র‌্যাব সদরদপ্তর গোয়েন্দা শাখা, র‌্যাব-২, র‌্যাব-৩ এবং র‌্যাব-১৫ এর যৌথ অভিযানে কক্সবাজারের কুতুপালং রোহিঙ্গা ক্যাম্প সংলগ্ন ইয়াহিয়া গার্ডেনের গহীন বনাঞ্চল এলাকা থেকে উক্ত সংগঠনের শুরা সদস্য ও সামরিক শাখার প্রধানসহ দুজনকে গ্রেফতার করে। তারা হলেন- মাসুকুর রহমান রনবীর এবং মো. আবুল বাশার মৃধা আলম।,
এর মধ্যে রনবীরের বাড়ি সিলেট সদরে। তার বাবার নাম মৃত আব্দুস সাত্তার। অপরদিকে, আবুল বাশারের বাবার নাম মৃত আব্দুর রউফ মৃধা। তার বাড়ি মাদারীপুরের রাজৈরে। ,সংবাদ সম্মেলনে জানানো হয়, এই অভিযানে ১টি বিদেশি পিস্তল, ৩টি পিস্তলের ম্যাগাজিন, ১০ রাউন্ড পিস্তলের গুলি, ১টি ব্ল্যাংক কার্টিজ, ২টি একনলা বন্দুক, ১১টি ১২ বোরের কার্তুজ, ১টি ব্ল্যাংক কার্টিজ, ১০০ রাউন্ড ২২ বোরের গুলি, ১টি মোবাইল, নগদ আড়াই লক্ষাধিক টাকা এবং পার্বত্য অঞ্চলে সামরিক প্রশিক্ষণসহ বিভিন্ন কার্যক্রমের গুরুত্বপূর্ণ ও চাঞ্চল্যকর ভিডিও কন্টেন্ট উদ্ধার করা হয়।,গত বছরের ২৩ আগস্ট কুমিল্লা সদর এলাকা থেকে ৮ তরুণ নিখোঁজের ঘটনা ঘটে।ওই ঘটনায় একই বছরের ২৫ আগস্ট নিখোঁজদের পরিবারের পক্ষ থেকে কুমিল্লা কোতয়ালি থানায় সাধারণ ডায়েরি করা হয়। বিষয়টি ব্যাপকভাবে আলোচিত হয়। ঘটনাটি জানার পরপরই অভিযানে নামে র্যা ব। এক পর্যায়ে নিখোঁজ ৮ তরুণের মধ্যে পালিয়ে আসা নিলয়কে জিজ্ঞাসাবাদ করে র্যা ব। তার দেওয়া তথ্যের ভিত্তিতে অভিযান পরিচালনা করে ওই বছরের ৫ অক্টোবর বাকি ৭ জনকে গ্রেফতার করা হয়। তাদেরকে জিজ্ঞাসাবাদে ‘জামাতুল আনসার ফিল হিন্দাল শারক্বীয়া’ নামক নতুন জঙ্গি সংগঠনের কার্যক্রম সম্পর্কে তথ্য পায় র্যা ব।,
 ",bn,2023-01-24 15:01:00+06:00
Jugantor,ধোঁকাবাজির রাজনীতি বাংলাদেশে চলবে না: ড. মঈন খান,politics,https://www.jugantor.com/politics/638125/%E0%A6%A7%E0%A7%8B%E0%A6%81%E0%A6%95%E0%A6%BE%E0%A6%AC%E0%A6%BE%E0%A6%9C%E0%A6%BF%E0%A6%B0-%E0%A6%B0%E0%A6%BE%E0%A6%9C%E0%A6%A8%E0%A7%80%E0%A6%A4%E0%A6%BF-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%9A%E0%A6%B2%E0%A6%AC%E0%A7%87-%E0%A6%A8%E0%A6%BE-%E0%A6%A1.-%E0%A6%AE%E0%A6%88%E0%A6%A8-%E0%A6%96%E0%A6%BE%E0%A6%A8,"বিএনপির স্থায়ী কমিটির সদস্য ড. আবদুল মঈন খান বলেছেন, অনেকেই বলেন— রাজনীতিতে শেষ কথা বলতে কিছু নেই। আজকে বাংলাদেশের রাজনীতিতে শেষ কথা ফিরিয়ে আনতে হবে। ধোঁকাবাজির রাজনীতি বাংলাদেশে চলবে না। স্বাধীনতাযুদ্ধে কাপুরুষের মতো পালিয়ে গেলাম, আর মুখে স্বাধীনতার কথা বলব— এই ধোঁকাবাজির রাজনীতি বাংলাদেশে চলবে না। আমাদের নেতা শহিদ জিয়াউর রহমান স্বাধীনতার ঘোষণা দিয়ে ক্ষান্ত হননি, তিনি সম্মুখ যুদ্ধ করেছেন এবং জয়লাভ করেছেন। তাকে বাংলাদেশের মানুষ বীরউত্তম উপাধিতে ভূষিত করেছিল। সেই জিয়াউর রহমানের সৃষ্ট জনগণগের রাজনৈতিক দল বিএনপির একজন সদস্য হিসেবে নিজেকে গর্ববোধ করি। ,মঙ্গলবার রাজধানীর ঢাকা রিপোর্টার্স ইউনিটিতে এক আলোচনাসভায় ড. মঈন খান এসব কথা বলেন। ,জিয়া প্রজন্ম দলের উদ্যোগে ‘বাংলাদেশের রাজনীতির বর্তমান প্রেক্ষাপট’ শীর্ষক এই  সভা হয়। সংগঠনের চেয়ারম্যান শাহীনুর মল্লিক জীবনের সভাপতিত্বে ও সাধারণ সম্পাদক সারোয়ার হোসেন রুবেলের পরিচালনায় আরও বক্তব্য রাখেন বিএনপির ভাইস চেয়ারম্যান আবদুল্লাহ আল নোমান, বরকতউল্লাহ বুলু, নির্বাহী কমিটির সদস্য ফরিদা ইয়াসমিন প্রমুখ। ,মঈন খান বলেন, আওয়ামী লীগ মুখে একটা বলে, করে আরেকটা। যেটা করে তা কোনোদিন বলে না। এই রাজনীতি দেশের মানুষ অতীতে প্রত্যাখান করেছে, এখন করছে, আবার ভবিষ্যতেও প্রত্যাখ্যান করবে। এদেশের মানুষ চায় সৎ রাজনীতি। তারা চায়  গণতন্ত্র ফিরে আসুক, তারা তাদের অর্থনৈতিক অধিকার ফিরে পেতে চায়। এসব ফিরে পেতে হলে প্রয়োজন সৎ রাজনীতি।,
 ",bn,2023-01-24 15:59:00+06:00
Jugantor,ইরানের ওপর পশ্চিমা দেশগুলোর নতুন নিষেধাজ্ঞা,international,https://www.jugantor.com/international/638124/%E0%A6%87%E0%A6%B0%E0%A6%BE%E0%A6%A8%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%AA%E0%A6%B6%E0%A7%8D%E0%A6%9A%E0%A6%BF%E0%A6%AE%E0%A6%BE-%E0%A6%A6%E0%A7%87%E0%A6%B6%E0%A6%97%E0%A7%81%E0%A6%B2%E0%A7%8B%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE,"ইরানে সরকারবিরোধী বিক্ষোভে নিরাপত্তা বাহিনীর তীব্র দমনপীড়নের প্রতিক্রিয়ায় তেহরানের ওপর নতুন নিষেধাজ্ঞা আরোপ করেছে যুক্তরাষ্ট্র, যুক্তরাজ্য ও ইউরোপীয় ইউনিয়ন (ইইউ)।,ইরানের ওপর চাপ বাড়াতে সোমবার তারা এ নিষেধাজ্ঞা দিয়েছে। খবর রয়টার্সের।,ইরানের সঙ্গে পশ্চিমা দেশগুলোর সম্পর্ক এমনিতেই ভালো না, সেপ্টেম্বরে নীতি পুলিশ হেফাজতে কুর্দি নারী মাহসা আমিনির মৃত্যু কেন্দ্র করে সৃষ্ট অস্থিরতা দমনে মুসলিম সংখ্যাগরিষ্ঠ দেশটির সরকারি বাহিনীগুলো যে ভয়াবহ দমনপীড়ন চালিয়েছে, তার প্রতিক্রিয়ায় পশ্চিমাদের নিষেধাজ্ঞা সম্পর্কের ফাটল আরও চওড়া করেছে।,মাহসা আমিনির মৃত্যু কেন্দ্র করে ইরান যে সরকারবিরোধী বিক্ষোভ দেখছে, তাকে ১৯৭৯ সালে ইসলামে বিপ্লবের পর দেশটির শাসকগোষ্ঠীর জন্য সবচেয়ে বড় চ্যালেঞ্জ বলা হচ্ছে। তেহরান এ অস্থিরতা উসকে দেওয়ার জন্য পশ্চিমা শাসকগোষ্ঠীকে দুষছে।  ",bn,2023-01-24 15:07:00+06:00
Jugantor,রাজশাহী স্টেশনে গার্ড-ক্লিনার মিলে যাত্রীকে পেটালেন,country-news,https://www.jugantor.com/country-news/638123/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8%E0%A7%87-%E0%A6%97%E0%A6%BE%E0%A6%B0%E0%A7%8D%E0%A6%A1%E0%A6%95%E0%A7%8D%E0%A6%B2%E0%A6%BF%E0%A6%A8%E0%A6%BE%E0%A6%B0-%E0%A6%AE%E0%A6%BF%E0%A6%B2%E0%A7%87-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%AA%E0%A7%87%E0%A6%9F%E0%A6%BE%E0%A6%B2%E0%A7%87%E0%A6%A8,"ঢাকা থেকে ছেড়ে আসা পদ্মা এক্সপ্রেস ট্রেনের এক যাত্রীকে পিটিয়েছেন স্টেশনের ক্লিনার। এতে শিমুল ইসলাম (৩৫) নামে ওই যাত্রী আহত হয়েছেন।, পরে রেলওয়ে থানা পুলিশ তাকে উদ্ধার করেন। রাজশাহী রেলওয়ে স্টেশনে মঙ্গলবার সকাল ৮টার দিকে এ ঘটনা ঘটে।,পুলিশ সূত্রে জানা গেছে, ঢাকা থেকে রাজশাহীগামী পদ্মা এক্সপ্রেস ট্রেনের লবি থেকে ছিনতাইকারীরা কুমকুম নামে এক যাত্রীর ভ্যানিটি ব্যাগ ছিনিয়ে নেয়।,ঘটনাটি ঘটে রাজশাহীর সারদাহ রোড স্টেশনে। ছিনতাইয়ের ঘটনার পর যাত্রীরা ক্ষুব্ধ হয়ে ওঠেন। এর পর ওই ট্রেনের দায়িত্বে থাকা গার্ড মনির হোসেন এবং অ্যাটেনডেন্ট তরিকুল ইসলামের সঙ্গে বাকবিতণ্ডায় জড়িয়ে পড়েন ট্রেনের যাত্রীরা।,এ সময় একজন ক্লিনারকে ধরে চড়-থাপ্পড় মারার অভিযোগও পাওয়া যায়। এ ঘটনার পর ট্রেনটি রাজশাহী স্টেশনে থামলে ক্লিনার লাল মিয়াসহ কয়েকজন মিলে শিমুল ইসলাম নামে এক যাত্রীকে মারপিট করেন। পরে পুলিশ গিয়ে পরিস্থিতি নিয়ন্ত্রণে আনে।,শিমুল অভিযোগ করেন, ‘ট্রেনে ছিনতাইকারী চক্রের সঙ্গে জড়িত ক্লিনার, গার্ড ও অ্যাটেনডেন্টরা। তা না হলে এত লোক হুট করে প্রথম শ্রেণির বগিতে ওঠার কথা নয়। এর প্রতিবাদ করায় গার্ড মনিরসহ কয়েকজন ক্লিনার আমাকে ধরে পিটিয়েছে। আমি এর বিচার চাই।,রেলওয়ে জিআরপি থানার এসআই সাহাদৎ হোসেন বিষয়টি নিশ্চিত করেছেন। তিনি বলেন, আমরা অভিযোগ পেয়েছি। বিষয়টি দেখা হচ্ছে। এটি একটি ভুল বোঝাবুঝি।,
,
আমাদের কেউ লিখিত অভিযোগ করেননি। তবে যাত্রী শিমুল বলে গেছেন তিনি লিখিত অভিযোগ করবেন। একইভাবে ট্রেনের ক্লিনার লাল মিয়াও অভিযোগ করবেন জানিয়েছেন। তারা অভিযোগ করলে বিষয়টি তদন্ত করে আইনগত ব্যবস্থা গ্রহণ করা হবে।   ",bn,2023-01-24 15:04:00+06:00
Jugantor,"আন্দোলনে আমরা সফল হব, জয়ী হব: ফখরুল",politics,https://www.jugantor.com/politics/638126/%E0%A6%86%E0%A6%A8%E0%A7%8D%E0%A6%A6%E0%A7%8B%E0%A6%B2%E0%A6%A8%E0%A7%87-%E0%A6%86%E0%A6%AE%E0%A6%B0%E0%A6%BE-%E0%A6%B8%E0%A6%AB%E0%A6%B2-%E0%A6%B9%E0%A6%AC-%E0%A6%9C%E0%A6%AF%E0%A6%BC%E0%A7%80-%E0%A6%B9%E0%A6%AC-%E0%A6%AB%E0%A6%96%E0%A6%B0%E0%A7%81%E0%A6%B2,"সরকারবিরোধী চলমান আন্দোলনে বিএনপিজয়ী হবে এমন আশাবাদ ব্যক্ত করে দলটির মহাসচিব মির্জা ফখরুল ইসলাম আলমগীর বলেছেন, আমরা আজ গণতন্ত্রের জন্য লড়াই করছি সংগ্রাম করছি। আমাদের অসংখ্য নেতাকর্মী আজ কারাগারে বন্দি রয়েছে। এই চলমান আন্দোলনে আমাদের প্রায় ১৫ নেতাকর্মীর শহিদ হয়েছেন। মানুষ আজ ঐক্যবদ্ধ হয়েছে। আমরা বিশ্বাস করি চলমান গণতান্ত্রিক আন্দোলনে আমরা সফল হব, জয়ী হব এবং এই দানবীয় সরকারকে পরাজিত করে আমরা গণতন্ত্রকে প্রতিষ্ঠিত করব।,মঙ্গলবার সকালে বিএনপি চেয়ারপারসন বেগম খালেদা জিয়ার ছোট ছেলে আরাফাত রহমান কোকোর অষ্টম মৃত্যুবার্ষিকীতে বনানী কবরস্থানে কবর জিয়ারত ও পুষ্পমাল্য অর্পণ শেষে তিনি এসব কথা বলেন।,এ সময় বিএনপি চেয়ারপারসনের উপদেষ্টা আমানউল্লাহ আমান, জয়নাল আবদীন ফারুক, আবুল খায়ের ভূঁইয়া, বিএনপি নেতা নাজিমুদ্দিন আলম, মীর সরাফত আলী সপু, নবী উল্লাহ নবী, আব্দুল আলিম নাকি, যুবদলের মামুন হাসান, আব্দুল মোনায়েম মুন্না, বিএনপি চেয়ারপারসনের মিডিয়া উইংয়ের সদস্য শামসুদ্দিন দিদার প্রমুখ উপস্থিত ছিলেন।,
 ",bn,2023-01-24 16:01:00+06:00
Jugantor,সুনামগঞ্জের দোয়ারাবাজারে বিদ্যুৎস্পর্শে যুবকের মৃত্যু,country-news,https://www.jugantor.com/country-news/638122/%E0%A6%B8%E0%A7%81%E0%A6%A8%E0%A6%BE%E0%A6%AE%E0%A6%97%E0%A6%9E%E0%A7%8D%E0%A6%9C%E0%A7%87%E0%A6%B0-%E0%A6%A6%E0%A7%8B%E0%A7%9F%E0%A6%BE%E0%A6%B0%E0%A6%BE%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B8%E0%A7%8D%E0%A6%AA%E0%A6%B0%E0%A7%8D%E0%A6%B6%E0%A7%87-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"সুনামগঞ্জের দোয়ারাবাজারে বিদ্যুৎস্পর্শ হয়ে সাইদুর রহমান ওরফে সাদির (৩৫) নামে এক যুবক মারা গেছেন।,গতকাল সোমবার সন্ধ্যায় উপজেলার বাংলাবাজার ইউনিয়নের উরুরগাঁও গ্রামের নিজ বাড়িসংলগ্ন সেচপাম্পের সংযোগলাইন মেরামতকালে বিদ্যুতায়িত হয়ে ঘটনাস্থলেই তার মৃত্যু হয়। তিনি ওই গ্রামের আবদুল মোতালিবের ছেলে।,নিহতের ছোট ভাই বিল্লাল হোসেন জানান, যথারীতি বিদ্যুতের লোডশেডিং চলছিল। এ সময় বড় ভাই সাদির সেচপাম্পের সংযোগলাইনের তার মেরামত করছিলেন। হঠাৎ বিদ্যুৎ চলে এলে বিদ্যুতায়িত হয়ে ঘটনাস্থলেই তিনি মৃত্যুবরণ করেন।,এ ব্যাপারে দোয়ারাবাজার থানার ওসি দেবদুলাল ধর ঘটনার সত্যতা নিশ্চিত করেছেন।",bn,2023-01-24 15:01:00+06:00
Jugantor,স্বামীর বিশেষ অঙ্গ কেটে সন্তানদের নিয়ে পালিয়েছেন স্ত্রী,capital,https://www.jugantor.com/capital/638065/%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80%E0%A6%B0-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%85%E0%A6%99%E0%A7%8D%E0%A6%97-%E0%A6%95%E0%A7%87%E0%A6%9F%E0%A7%87-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%B2%E0%A6%BF%E0%A7%9F%E0%A7%87%E0%A6%9B%E0%A7%87%E0%A6%A8-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80,"পারিবারিক কলহের জেরে কামরাঙ্গীরচরে এক ব্যবসায়ীর বিশেষ অঙ্গ কেটে দিয়েছেন স্ত্রী। আহত ওই ব্যবসায়ী বর্তমানে শেখ হাসিনা জাতীয় বার্ন অ্যান্ড প্লাস্টিক সার্জারি ইনস্টিটিউটে চিকিৎসাধীন রয়েছেন।,সোমবার এ ঘটনার পর সন্ধ্যায় তাকে মুমূর্ষু অবস্থায় স্বজনরা ঢাকা মেডিকেল কলেজ (ঢামেক) হাসপাতালের জরুরি বিভাগে নিয়ে আসলে চিকিৎসক জাতীয় বার্ন অ্যান্ড প্লাস্টিক সার্জারি ইনস্টিটিউটে রেফার করেন।,আহত ওই ব্যবসায়ীর বাবা জানান, বিকালে তার ছেলের স্ত্রী ছোট মেয়েকে মোবাইল ফোনে জানান, ওর ভাই ঘুমের বড়ি খেয়ে অসুস্থ হয়ে পড়েছে। তারা দ্রুত ওই বাসায় গিয়ে দেখেন তার ছেলে রক্তাক্ত অবস্থায় বিছানায় ছটফট করছেন। তারা তখন ছেলেকে দ্রুত উদ্ধার করে ঢাকা মেডিকেলে নিয়ে আসেন।,তিনি আরও জানান, ঘটনার পর তার ছেলের পুরুষাঙ্গের বিচ্ছিন্ন অংশ খুঁজে পেতে দেরি হওয়ায় সময়মতো হাসপাতালে আনা যায়নি।,ভুক্তভোগীর মা জানান, আমার ছেলে প্রেম করে আট বছর আগে বিয়ে করে। তার ঘরে তিনটি সন্তান রয়েছে। ছেলের স্ত্রীর আগে অন্যত্র বিয়ে হয়েছিল। সে ঘরেও তার দুটি সন্তান রয়েছে। বিয়ের পর থেকেই ওদের সংসারে অশান্তি লেগে ছিল। সোমবার এই ঘটনা ঘটিয়ে ছেলের বউ তিন সন্তান নিয়ে পালিয়ে গেছে।,ঢামেক পুলিশ ক্যা ম্পের ইনচার্জ পরিদর্শক বাচ্চু মিয়া জানান, বার্ন ইনস্টিটিউটের প্লাস্টিক সার্জারি ইউনিটে ওই ব্যক্তির দেহে অস্ত্রোপচার চলছে।",bn,2023-01-24 02:32:00+06:00
Jugantor,ছাত্রলীগের প্রতি যে অনুরোধ মাহির,entertainment,https://www.jugantor.com/entertainment/638015/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%AF%E0%A7%87-%E0%A6%85%E0%A6%A8%E0%A7%81%E0%A6%B0%E0%A7%8B%E0%A6%A7-%E0%A6%AE%E0%A6%BE%E0%A6%B9%E0%A6%BF%E0%A6%B0,"চাঁপাইনবাবগঞ্জ-২ (গোমস্তাপুর, নাচোল, ভোলাহাট) আসনের উপনির্বাচনে আওয়ামী লীগ মনোনীত নৌকা প্রতীকের প্রার্থী মুহা. জিয়াউর রহমানের পক্ষে প্রচারণায় নামার জন্য ছাত্রলীগের প্রতি অনুরোধ জানিয়েছেন চিত্রনায়িকা মাহিয়া মাহি।,তিনি বলেন, আওয়ামী লীগ মনোনীত নৌকা প্রতীকের প্রার্থী মুহা. জিয়াউর রহমান আঙ্কেল প্রচণ্ড ভালো একজন মানুষ। ছাত্রলীগের প্রত্যেক ভাইদের অনুরোধ করব, সবাই তার পক্ষে নৌকার প্রচারণায় নেমে পড়েন। আমি বিশ্বাস করি, আপনারা যেই প্রার্থীর পক্ষে কাজ করবেন, সেই প্রার্থীর হারার কোনো সম্ভাবনা নেই। ,সোমবার বিকালে রহনপুরে ছাত্রলীগের প্রতিনিধি সভায় বিশেষ অতিথির বক্তব্যে তিনি এ অনুরোধ জানান। ,মাহি বলেন, আপনারা যেখানে ভূমিকা রাখবেন, সেখানে পরাজয় হতেই পারে না। আগামী ১ ফেব্রুয়ারি অনুষ্ঠিতব্য উপনির্বাচনে নৌকা যাতে বিশাল ব্যবধানে জয়লাভ করতে পারে, সেই লক্ষ্যে আমাদেরকে কাজ করতে হবে। আমরা প্রধানমন্ত্রী শেখ হাসিনাকে চাঁপাইনবাবগঞ্জ-২ আসনের বিজয় উপহার দিতে চাই। আপনাদের প্রতি অনুরোধ, এতে যা যা করণীয় তার সবকিছুই করতে হবে।",bn,2023-01-24 01:49:00+06:00
Jugantor,ইউক্রেন পারমাণবিক কেন্দ্রের কাছে অস্ত্র মজুত করছে: রাশিয়া,international,https://www.jugantor.com/international/638099/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8-%E0%A6%AA%E0%A6%BE%E0%A6%B0%E0%A6%AE%E0%A6%BE%E0%A6%A3%E0%A6%AC%E0%A6%BF%E0%A6%95-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%AE%E0%A6%9C%E0%A7%81%E0%A6%A4-%E0%A6%95%E0%A6%B0%E0%A6%9B%E0%A7%87-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE,"ইউক্রেন পারমাণবিক কেন্দ্রের কাছে পশ্চিমাদের কাছ থেকে পাওয়া অস্ত্র ও গোলাবারুদ মজুত করছে বলে দাবি করেছে রাশিয়া।,রাশিয়ার বিদেশি গোয়েন্দা শাখার (এসভিআর) পরিচালক সোমবার এ দাবি করেছেন। খবর ইয়েনি সাফাকের।,এসভিআর পরিচালক সেরগেই নারিশকিন বলেছেন, হিমার্স ও অত্যাধুনিক আকাশ প্রতিরক্ষাব্যবস্থাসহ গুরুত্বপূর্ণ সমরাস্ত্রগুলো ইউক্রেন তার পারমাণবিক কেন্দ্রের কাছে মজুত রাখছে।,রাশিয়ার ওই গোয়েন্দা কর্মকর্তা আরও বলেন, ইউক্রেন মনে করছে পারমাণবিক কেন্দ্রে রাশিয়া হামলা চালাবে না। এ জন্য নিরাপদ স্থান মনে করে ভয়ঙ্কর সব অস্ত্র পারমাণবিক কেন্দ্রের কাছে মজুত করছে ইউক্রেন।,
 ,
এসভিআর পরিচালক সেরগেই নারিশকিন বলেন, রিভনি পারমাণবিক কেন্দ্রের কাছে রাফালিভকা রেলস্টেশনের কাছে ২০২২ সালের ডিসেম্বরের শেষ সপ্তাহে কার্গো ট্রেনের বগিতে করে এসব সমরাস্ত্র রাখা হয়েছে।,রাশিয়ার অধিকৃত দোনবাস অঞ্চলের বেসামরিক লোকজনের ওপর হামলা চালাতে এসব অস্ত্র ওই রেলস্টেশনের কাছে মজুত রাখা হয়েছে।,তিনি আরও বলেন, জাপোরঝিয়ায়ও একই কাজ করেছে ইউক্রেন। জাতিসংঘকে বুঝিয়েছে রাশিয়া সেখানে হামলা করলে বিপর্যয় ঘটবে। অন্যদিকে তারা এ সুযোগে অস্ত্রের গুদাম বানিয়েছে।, ",bn,2023-01-24 09:09:00+06:00
Jugantor,অভিভাবক হিসেবে মায়ের নাম লেখা যাবে: হাইকোর্ট,national,https://www.jugantor.com/national/638127/%E0%A6%85%E0%A6%AD%E0%A6%BF%E0%A6%AD%E0%A6%BE%E0%A6%AC%E0%A6%95-%E0%A6%B9%E0%A6%BF%E0%A6%B8%E0%A7%87%E0%A6%AC%E0%A7%87-%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%A8%E0%A6%BE%E0%A6%AE-%E0%A6%B2%E0%A7%87%E0%A6%96%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F,"শিক্ষার্থীদের শিক্ষা সনদ পেতে ফরম পূরণের সময় অভিভাবক হিসেবে বাবার নাম লেখার বাধ্যবাধকতা আর থাকছে না। এখন থেকে কারও বাবা না থাকলে কিংবা ইচ্ছাকৃতভাবে বাবার পরিচয় ব্যবহার করতে না চাইলে মা কিংবা আইনগতভাবে অন্য কোনো অভিভাবকের নাম যুক্ত করতে পারবেন বলে রায় ঘোষণা করেছেন হাইকোর্ট।,মঙ্গলবার বিচারপতি নাইমা হায়দার ও বিচারপতি মো. খায়রুল আলমের সমন্বয়ে গঠিত হাইকোর্ট বেঞ্চ এ রায় দেন। আদালতে রিটের পক্ষে শুনানি করেন অ্যাডভোকেট আইনুননাহার সিদ্দিকা, এসএম রেজাউল করিম ও আয়েশা আক্তার। অন্যদিকে রাষ্ট্রপক্ষে ছিলেন ডেপুটি অ্যাটর্নি জেনারেল অমিত দাশ গুপ্ত। ,শিক্ষা সনদের জন্য ফরম পূরণের ক্ষেত্রে আগে শুধু ‘বাবার নাম’ ব্যবহার করা যেত। ঐতিহাসিক এই রায়ের ফলে এখন থেকে বাবার নামের পাশাপাশি আরও দুটি অপশন যুক্ত হলো। এতে করে কেউ চাইলে বাবার পরিচয় ব্যবহার না করেও শিক্ষা সনদ পেতে ফরমপূরণের সময় মা কিংবা আইনগতভাবে বৈধ অভিভাবকের নাম লিখতে পারবেন।,আদালতে আজ রিটের পক্ষে ছিলেন আইনজীবী আইনুননাহার সিদ্দিকা। তার সঙ্গে ছিলেন আইনজীবী এসএম রেজাউল করিম এবং আয়েশা আক্তার। আর রাষ্ট্রপক্ষে ছিলেন ডেপুটি অ্যাটর্নি জেনারেল অমিত দাশ গুপ্ত।,মাধ্যমিক স্কুল সার্টিফিকেট পরীক্ষায় অংশ নেওয়ার আগে শিক্ষার্থী তথ্য ফরমে অত্যাবশ্যকীয়ভাবে বাবার নাম পূরণ করতে না পারায় মাধ্যমিক ও উচ্চ মাধ্যমিক শিক্ষা বোর্ড রাজশাহী ঠাকুরগাঁও জেলার এক তরুণীকে এসএসসি পরীক্ষায় অংশ নিতে প্রবেশপত্র দিতে অস্বীকৃতি জানায়।,পরবর্তী সময় এ ঘটনার যথাযথ অনুসন্ধানে পাওয়া তথ্যের ভিত্তিতে এবং সন্তানের অভিভাবক হিসেবে মায়ের স্বীকৃতি প্রতিষ্ঠার দাবিতে মানবাধিকার সংগঠন বাংলাদেশ লিগ্যাল এইড অ্যান্ড সার্ভিসেস ট্রাস্ট (ব্লাস্ট), বাংলাদেশ মহিলা পরিষদ এবং নারীপক্ষ যৌথভাবে জনস্বার্থে রিট করে। সেই রিটের শুনানি নিয়ে বিচারপতি সৈয়দ রেফাত আহম্মেদ ও বিচারপতি মইনুল ইসলাম চৌধুরীর হাইকোর্ট বেঞ্চ রুলসহ আদেশ দেন। একপর্যায়ে রুলের চূড়ান্ত শুনানি শেষে আজ রায় দিলেন দেশের উচ্চ আদালত।,
 ",bn,2023-01-24 16:03:00+06:00
Jugantor,টাকা নিয়ে পালানোর অভিযোগ পুলিশের স্ত্রীর বিরুদ্ধে!,country-news,https://www.jugantor.com/country-news/638066/%E0%A6%9F%E0%A6%BE%E0%A6%95%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%A8%E0%A7%8B%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87,"চট্টগ্রামের রাঙ্গুনিয়ায় রিপা আক্তার (২১) নামে এক পুলিশ সদস্যের স্ত্রী গত ১০ দিন ধরে নিখোঁজ রয়েছেন। সোমবার পর্যন্ত তার কোনো সন্ধান পাওয়া যায়নি। ,গৃহবধূর শ্বশুরবাড়ির লোকজনের অভিযোগ টাকা ও স্বর্ণালংকার নিয়ে অন্য কারো সঙ্গে পালিয়ে গেছে। তবে গৃহবধূর বাবার বাড়ির লোকজনের দাবি তাকে খুন করে লাশ গুম করা হয়েছে।,নিখোঁজ গৃহবধূ রিপা আক্তার উপজেলার কোদালা ইউনিয়নের পূর্ব কোদালা মোহাম্মদপুর ৮নং ওয়ার্ড এলাকার মুহাম্মদ সাইফুল ইসলামের স্ত্রী।,স্বামী মুহাম্মদ সাইফুল ইসলাম জানান, গত ১৫ জানুয়ারি তিনি তার কর্মস্থল খাগড়াছড়ির মহালছড়ির এপিবিএন-এ কর্মরত ছিলেন। তার বড় ভাই তাকে মুঠোফোনে জানান তার স্ত্রীর চলে গেছে। পরে ঘরে এসে জানতে পারেন, ১৪ জানুয়ারি রাতে সবার অগোচরে ঘর থেকে বেরিয়ে গেছেন তার স্ত্রী। যাওয়ার সময় নগদ ৪ লাখ টাকা ও ৪ ভরি স্বর্ণালঙ্কারও নিয়ে গেছে। সম্ভবত কারো সঙ্গে সে পালিয়ে গেছে।,তবে মেয়েকে খুঁজে পেতে আকুতি জানিয়ে রিপার বাবা মোহাম্মদ সেকান্দার বলেন, বিয়ের পর থেকে যৌতুকের জন্য আমার মেয়েকে সব সময় নির্যাতন করতো শ্বশুরবাড়ির লোকজন। তারা মেয়েকে খুন করে লাশ গুম করেছে। আমি রোববার রাতে থানায় অভিযোগ করেছি।,এই ব্যাপারে দক্ষিণ রাঙ্গুনিয়া থানার ওসি ওবায়দুল ইসলাম বলেন, পুলিশ সদস্যের স্ত্রীর নিখোঁজের ব্যাপারে সাধারণ ডায়েরি করেছেন। গৃহবধূর বাবার অভিযোগের বিষয়ে তদন্ত করছি।",bn,2023-01-24 03:29:00+06:00
Jugantor,যাত্রাবাড়ী আড়তে চাঁদাবাজি নিয়ে সংঘর্ষে নিহত ১,capital,https://www.jugantor.com/capital/638102/%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A6%AC%E0%A6%BE%E0%A7%9C%E0%A7%80-%E0%A6%86%E0%A7%9C%E0%A6%A4%E0%A7%87-%E0%A6%9A%E0%A6%BE%E0%A6%81%E0%A6%A6%E0%A6%BE%E0%A6%AC%E0%A6%BE%E0%A6%9C%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7,"রাজধানীর যাত্রাবাড়ী আড়তে চাঁদাবাজির নিয়ন্ত্রণ নিয়ে দুপক্ষের সংঘর্ষে ইমরান হোসেন নামে একজন নিহত হয়েছেন।,ওই ঘটনায় আহত হয়েছেন আরও অন্তত দুজন। সোমবার রাত পৌনে ১টার দিকে এ ঘটনা ঘটে।,স্থানীয়রা জানান, যাত্রাবাড়ী কাঁচাবাজারের মধ্যে বড়বাজার নামে এক আড়তে প্রতিদিন রাতে দেশের বিভিন্ন জেলা থেকে পণ্যবাহী গাড়ি আসে। এসব গাড়ি থেকে নিয়মিত অবৈধভাবে চাঁদা তোলা হয়।,চাঁদাবাজির নিয়ন্ত্রণ নিয়ে দুগ্রুপের মধ্যে রাত সাড়ে ১২টার দিকে হামলা-পাল্টাহামলার ঘটনা ঘটে। এতে একজন নিহত ও দুজন আহত হন। আহতদের ঢাকা মেডিকেল কলেজ হাসপাতালে ভর্তি করা হয়েছে।,যাত্রাবাড়ী থানার ওসি মফিজুল আলম যুগান্তরকে বলেন, আড়তে চাঁদাবাজির নিয়ন্ত্রণ ও আধিপত্য বিস্তার নিয়ে দুই পক্ষের মধ্যে সংঘর্ষ হয়। এতে তিনজন আহত হলে স্থানীয়রা তাদের হাসপাতালে নেন। পরে ওই তিনজনের মধ্যে ইমরান নামে একজনকে চিকিৎসকরা মৃত ঘোষণা করেন। ঘটনাস্থলে পুলিশ মোতায়েন রয়েছে।",bn,2023-01-24 10:41:00+06:00
Jugantor,সাত পাকে বাঁধা পড়লেন রাহুল-আথিয়া,sports,https://www.jugantor.com/sports/638068/%E0%A6%B8%E0%A6%BE%E0%A6%A4-%E0%A6%AA%E0%A6%BE%E0%A6%95%E0%A7%87-%E0%A6%AC%E0%A6%BE%E0%A6%81%E0%A6%A7%E0%A6%BE-%E0%A6%AA%E0%A7%9C%E0%A6%B2%E0%A7%87%E0%A6%A8-%E0%A6%B0%E0%A6%BE%E0%A6%B9%E0%A7%81%E0%A6%B2%E0%A6%86%E0%A6%A5%E0%A6%BF%E0%A7%9F%E0%A6%BE,"হালকা গোলাপি শেরওয়ানিতে কেএল রাহুল, আর আইভরি লেহঙ্গায় পাত্রী আথিয়া শেট্টি। গোপনীয়তা সত্ত্বেও বিয়ের মণ্ডপ থেকে বর-কনের ছবি প্রকাশ্যে এলো। অবশেষে প্রেমিকের গলায় মালা দিলেন সুনীল শেট্টির কন্যা আথিয়া শেট্টি।,সোমবার শুভ লগ্নে অভিনেত্রী বিয়ে সারলেন ক্রিকেটতারকা কেএল রাহুলের সঙ্গে। বিয়ের অনুষ্ঠান একেবারে ঘরোয়াভাবে করা হয়েছে। সোমবার বিকালে সুনীল আর তার ছেলে অহন শেট্টি বাড়ি থেকে বেরিয়ে এসে মিষ্টিমুখ করান বাইরে উপস্থিত আলোকচিত্রী এবং সাংবাদিকদের।,সুনীল জানান, তিনি এ বার আইনত ‘শ্বশুরমশাই’ হলেন। তিনি বলেন, অসাধারণ অনুষ্ঠান হলো, কিন্তু ছোট করে। শুধুমাত্র পারিবারিক বৃত্তে।,সুনীলের খান্ডালার খামারবাড়িতেই বিয়ের আয়োজন। বেশ কয়েক জন বলিউড তারকাকে বিয়ের আসরে প্রবেশ করতে দেখা যায়।,আথিয়া-রাহুলের বিয়েতে বন্ধুবান্ধব, আত্মীয়স্বজন মিলিয়ে নিমন্ত্রিতের সংখ্যা মাত্র ১০০ জন। যদিও রিসেপশনের অনুষ্ঠান আরও বড় করে হবে কয়েক সপ্তাহ পরে।",bn,2023-01-24 05:27:00+06:00
Jugantor,নওয়াজউদ্দিনের স্ত্রীর বিরুদ্ধে মামলা করলেন তার মা,entertainment,https://www.jugantor.com/entertainment/638100/%E0%A6%A8%E0%A6%93%E0%A7%9F%E0%A6%BE%E0%A6%9C%E0%A6%89%E0%A6%A6%E0%A7%8D%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%A4%E0%A6%BE%E0%A6%B0-%E0%A6%AE%E0%A6%BE,"বলিউডের অন্যতম জনপ্রিয় অভিনেতা নওয়াজউদ্দিন সিদ্দিকীর মা মেহেরুন নেসা সিদ্দিকী এ অভিনেতার দ্বিতীয় স্ত্রী আলিয়া সিদ্দিকীর বিরুদ্ধে মামলা করেছেন।,সোমবার ভেরসোভা থানায় এ মামলা হয়েছে বলে এক টুইটবার্তায় জানান আলিয়া সিদ্দিকী।,সম্পত্তি নিয়ে বিরোধের জের ধরে এ মামলা করেছেন বলে জানান তিনি। খবর জিও নিউজের।,বেশ কয়েক বছর ধরেই অভিনেতা নওয়াজউদ্দিন সিদ্দিকীর পারিবারিক বিবাদ জনসমক্ষে আসছে।,এর আগে নওয়াজউদ্দিন নাকি তাকে ধর্ষণও করেছেন এমন অভিযোগ প্রকাশ্যে এনেছিলেন তার স্ত্রী আলিয়া সিদ্দিকী। এ সময় তার স্ত্রী আলিয়া ডিভোর্সও দাবি করেছিলেন।,২০২০ সালে নওয়াজের বিরুদ্ধে বেশ কয়েকটি বিস্ফোরক অভিযোগ এনেছিলেন আলিয়া। নওয়াজকে ‘বিশ্বাসঘাতক’ বলে তার বিরুদ্ধে পরকীয়ার অভিযোগ এনেছিলেন।,নওয়াজ-পত্নী এক সাক্ষাৎকারে এ কথাও বলেছিলেন যে, তিনি যখন নওয়াজের প্রথম সন্তানের মা হতে চলেছেন, তখন অন্য নারীদের সঙ্গে ব্যস্ত থাকতেন অভিনেতা। এমনকি তাদের যখন প্রেমপর্ব চলছিল, তখনো অন্য মেয়ের সঙ্গে সম্পর্কে জড়িয়ে ছিল নওয়াজ।,২০২০ সালের মে মাসে নওয়াজের নামে ডিভোর্স মামলা ঠুকেছিলেন তার স্ত্রী আলিয়া। অবশ্য পরের বছরই তিনি সুর পাল্টে মামলা প্রত্যাহার করে নেন। করোনার সময় দুই ছেলেমেয়ের দেখভাল করেছিলেন নওয়াজ। মানসিক চাপে ছিলেন সেই সময় আলিয়া। তাই তার পাশেও দাঁড়িয়েছিলেন অভিনেতা। ডিভোর্সের মামলা করেও তা প্রত্যাহার করার কারণ হিসেবে আলিয়া এটিকে মূল কারণ হিসেবে জানান।",bn,2023-01-24 10:02:00+06:00
Jugantor,মহিষের আক্রমণে আ.লীগ নেতাসহ আরও ২ জনের মৃত্যু,country-news,https://www.jugantor.com/country-news/638067/%E0%A6%AE%E0%A6%B9%E0%A6%BF%E0%A6%B7%E0%A7%87%E0%A6%B0-%E0%A6%86%E0%A6%95%E0%A7%8D%E0%A6%B0%E0%A6%AE%E0%A6%A3%E0%A7%87-%E0%A6%86.%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B8%E0%A6%B9-%E0%A6%86%E0%A6%B0%E0%A6%93-%E0%A7%A8-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"টাঙ্গাইলের দেলদুয়ার উপজেলার লাউহাটিতে পাগলা মহিষের আক্রমণে আহত ইউনিয়ন আওয়ামী লীগের সভাপতি হাসমত আলী খান এবং একই এলাকার কিতাব আলী চিকিৎসাধীন অবস্থায় মারা গেছেন।,সোমবার রাত পৌনে ৯টার দিকে ঢাকার এনাম মেডিকেল কলেজ হাসপাতালে হাসমত আলী ও রাত সাড়ে ৯টায় টাঙ্গাইল জেনারেল হাসপাতাল থেকে উন্নত চিকিৎসার জন্য ঢাকায় নেওয়ার পথে কিতাব আলীর মৃত্যু হয়।,এর আগে রোববার সকালে একটি পাগলা মহিষের আক্রমণে হাজেরা বেগম নামের এক নারী মৃত্যু হয়।,দেলদুয়ার থানার ওসি নাসির উদ্দিন মৃধা জানান, রোববার সকালে লাউহাটি ইউনিয়নের তারুটিয়া গ্রামে জনসাধারণের ওপর পাগলা মহিষটি আক্রমণ করে। এ সময় মহিষটির আক্রমণের শিকার হয়ে অন্তত ২৫ জন আহত হয়। আহতদের উদ্ধার করে বিভিন্ন হাসপাতালে ভর্তি করা হয়। ,এদের মধ্যে ওইদিনই বিকাল ৩টার দিকে মির্জাপুর কুমুদিনি হাসপাতালে চিকিৎসাধীন অবস্থায় হাজেরা বেগমের মৃত্যু হয়। এরপর চিকিৎসাধীন অবস্থায় আহতদের মধ্যে সোমবার রাতে হাসমত আলী এবং কিতাব আলী মারা যান।",bn,2023-01-24 04:27:00+06:00
Jugantor,২০২৪ সালের প্রেসিডেন্ট নির্বাচনে পুতিন কি প্রার্থী হচ্ছেন?,international,https://www.jugantor.com/international/638101/%E0%A7%A8%E0%A7%A6%E0%A7%A8%E0%A7%AA-%E0%A6%B8%E0%A6%BE%E0%A6%B2%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%AA%E0%A7%81%E0%A6%A4%E0%A6%BF%E0%A6%A8-%E0%A6%95%E0%A6%BF-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%B9%E0%A6%9A%E0%A7%8D%E0%A6%9B%E0%A7%87%E0%A6%A8,"রাশিয়ার পরবর্তী প্রেসিডেন্ট নির্বাচন অনুষ্ঠিত হওয়ার কথা রয়েছে ২০২৪ সালের মার্চে।,দেশটির বর্তমান প্রেসিডেন্ট ভ্লাদিমির পুতিন আগামী বারও প্রার্থী হবেন কিনা সে ব্যাপারে এখনো আনুষ্ঠানিক কোনো ঘোষণা আসেনি।  খবর দ্য মস্কো টাইমসের।,সোমবার বিষয়টি নিয়ে কথা বলেছেন রুশ প্রেসিডেন্টের দপ্তর ক্রেমলিনের মুখপাত্র দিমিত্রি পেসকভ। তিনি বলেন, এ সম্পর্কে কথা বলার সময় এখনো আসেনি।,দিমিত্রি পেসকভ বলেন, এ নিয়ে এখনো পর্যন্ত রাষ্ট্রপতির তরফে কোনো সিদ্ধান্ত আসেনি।,২০২১ সালে পুতিন এমন একটি আইনে স্বাক্ষর করেন যার ভিত্তিতে জীবদ্দশায় আরও দুবার রাষ্ট্রপতি পদে প্রতিদ্বন্দ্বিতার সুযোগ পাবেন তিনি।,সে ক্ষেত্রে ২০৩৬ সাল পর্যন্ত ক্রেমলিনের নিয়ন্ত্রণ ধরে রাখার সুযোগ পাবেন গোয়েন্দা বিভাগ থেকে উঠে আসা ঝানু এ রাজনীতিক।",bn,2023-01-24 10:18:00+06:00
Jugantor,আলজেরিয়া-বাংলাদেশ পার্লামেন্টারি ফ্রেন্ডশিপ গ্রুপ গঠিত,national,https://www.jugantor.com/national/637886/%E0%A6%86%E0%A6%B2%E0%A6%9C%E0%A7%87%E0%A6%B0%E0%A6%BF%E0%A7%9F%E0%A6%BE%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AA%E0%A6%BE%E0%A6%B0%E0%A7%8D%E0%A6%B2%E0%A6%BE%E0%A6%AE%E0%A7%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A6%BF-%E0%A6%AB%E0%A7%8D%E0%A6%B0%E0%A7%87%E0%A6%A8%E0%A7%8D%E0%A6%A1%E0%A6%B6%E0%A6%BF%E0%A6%AA-%E0%A6%97%E0%A7%8D%E0%A6%B0%E0%A7%81%E0%A6%AA-%E0%A6%97%E0%A6%A0%E0%A6%BF%E0%A6%A4,"সম্প্রতি আলজিয়ার্সে আলজেরিয়া ও বাংলাদেশ পার্লামেন্টারি ফ্রেন্ডশিপ গ্রুপ গঠিত হয়েছে। এ লক্ষ্যে অনুষ্ঠিত উদ্বোধনী সভার সভাপতিত্ব করেন আলজেরিয়ার আইনসভার ডেপুটি স্পিকার মুঞ্জুর বুদেন। ,এসময় আইনসভার উপস্থিত সদস্যের সাথে বাংলাদেশ দূতাবাসের রাষ্ট্রদূত মুহাম্মদ জুলকার নায়েন মতবিনিময় করেন।,রাষ্ট্রদূত তার বক্তব্যে ১৯৭৩ সালে জাতির পিতা বঙ্গবন্ধুর আলজিয়ার্স সফরের কথা স্মরণ করে আলজেরিয়ার সাথে বাংলাদেশের ঐতিহাসিক সম্পর্কের গুরুত্ব তুলে ধরেন। বাংলাদেশের আর্থ-সামাজিক উন্নয়নচিত্র তুলে ধরে তিনি বলেন, প্রধানমন্ত্রী শেখ হাসিনার সাম্প্রতিক অর্জিত সফলতার ফলশ্রুতিতে দুদেশের মধ্যে অর্থনৈতিক ও বাণিজ্যিক সম্পর্কের ব্যাপক সম্ভাবনা তৈরি হয়েছে যা উভয় দেশকে এক নতুন উচ্চতায় নিয়ে যাবে। ,সভাপতির বক্তব্যে ডেপুটি স্পিকার জনাব মুঞ্জুর বুদেন দুদেশের ভ্রাতৃত্বপূর্ণ সম্পর্কের প্রশংসা করে সংসদীয় সহযোগিতা বিকাশের ওপর গুরুত্বারোপ করেন। আইনি কাঠামোর ওপর ভিত্তি করে উভয় দেশের উদ্যোগগুলো বাস্তবায়নে জোর দেন তিনি।,আলজেরিয়া-বাংলাদেশ পার্লামেন্টারি গ্রুপের চেয়ারম্যান কুরাইশি কামাল কূটনৈতিক সম্পর্ক বৃদ্ধির জন্য পার্লামেন্টারি সহযোগিতাকে নতুন উপাদান হিসেবে উল্লেখ করে বলেন, এর মাধ্যমে জনকূটনৈতিক সম্পর্কের পূর্ণ বিকাশ সম্ভব।,এছাড়াও আলজেরিয়ার পররাষ্ট্র মন্ত্রণালয়ের প্রতিনিধিরা দ্বিপাক্ষিক সম্পর্ক উন্নয়নে বাংলাদেশকে গুরুত্বপূর্ণ অংশীদার হিসেবে উল্লেখ করেন।,
 ",bn,2023-01-23 22:35:00+06:00
Jugantor,নতুন শিক্ষকদের প্রথম দিন কাটল ‘গাছতলায়’!,country-news,https://www.jugantor.com/country-news/637884/%E0%A6%A8%E0%A6%A4%E0%A7%81%E0%A6%A8-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%A6%E0%A6%BF%E0%A6%A8-%E0%A6%95%E0%A6%BE%E0%A6%9F%E0%A6%B2-%E0%A6%97%E0%A6%BE%E0%A6%9B%E0%A6%A4%E0%A6%B2%E0%A6%BE%E0%A7%9F,"ময়মনসিংহের গৌরীপুরে সোমবার (২৩ জানুয়ারি) প্রাথমিক শিক্ষা অধিদপ্তরের অধীনে জেলা শিক্ষা অফিসারের কার্যালয়ে নতুন যোগদানকৃত শিক্ষকদের প্রথম দিন কাটল উপজেলা শিক্ষা অফিস ও উপজেলা পরিষদ চত্বরের আম্রকাননে!,সরকারি নির্দেশনা অনুযায়ী সকাল ৯টার মধ্যে প্রাক-প্রাথমিক বিদ্যালয়ে সহকারী শিক্ষক হিসেবে যোগদানের আদেশপ্রাপ্ত ৭৮ জন ও রাজস্ব খাতে সহকারী শিক্ষক হিসেবে যোগদানের জন্য ১২ জন শিক্ষক ও তাদের স্বজনরা উপস্থিত হন। নতুন ফাইল হাতে শিক্ষকরা উপজেলা পর্যায়ে স্কুলওয়ারি শূন্যপদে যোগদানের জন্য দীর্ঘ সময় অপেক্ষা করেন।,এ সময় ক্ষুব্ধ অভিভাবক আলী আমজাত বলেন, ভাগ্নিকে নিয়ে আসছি। এই আদেশ আসবে আসবে বলে সকাল থেকে শুনছি, এখন বিকাল গড়িয়ে এলো, তারপরও জেলা শিক্ষা অফিস থেকে স্কুলওয়ারি যোগদানের আদেশ আসেনি।,এ প্রসঙ্গে নতুন যোগদানকারী শিক্ষক নাম প্রকাশ না করার শর্তে যুগান্তরকে বলেন, সারা জীবন শুনেছি ভবন না থাকলে ছাত্ররা গাছতলায় পড়ে। এবার আমরা গাছতলায় অপেক্ষার প্রহর গুনেছি। তাদের মধ্যে অনেকেই আদেশ এনে আগে যোগদান করবে কে- এই প্রতিযোগিতা ও মনোবাসনা থাকায় দুপুরে খেতেও যায়নি বলে নিশ্চিত করেন আরেক অভিভাবক আজিজুল হক।,এ প্রসঙ্গে উপজেলা শিক্ষা অফিসার আঞ্জুমান আরা বেগম বিকাল ৩টা ১৮ মিনিটে যুগান্তরকে জানান, আমরাও অফিস আদেশের জন্য অপেক্ষায় আছি আর তারা তো রোববার জেলায় যোগদান করেছে। সমস্যা নেই আদেশ আসলেই যোগদান নিয়ে নেব।,এদিকে সোমবার ৩টা ২০ মিনিটে জেলা প্রাথমিক শিক্ষা অফিসার মো. শফিউল হককে মোবাইল ফোনে যুগান্তর প্রতিনিধি শিক্ষকদের দুর্ভোগের বিষয়টি তুলে ধরেন। তখন তিনি বলেন, আমি এখনই আদেশ পাঠিয়ে দিচ্ছি। এরপর উপজেলা শিক্ষা অফিসার আঞ্জুমান আরা বেগম বিকাল ৩টা ৫৫ মিনিটে নিশ্চিত করেন স্কুলওয়ারি শিক্ষকদের যোগদানের আদেশ চলে এসেছে।",bn,2023-01-23 22:22:00+06:00
Jugantor,এস্তোনিয়ার রাষ্ট্রদূতকে রাশিয়া থেকে বহিষ্কারের নির্দেশ,international,https://www.jugantor.com/international/638103/%E0%A6%8F%E0%A6%B8%E0%A7%8D%E0%A6%A4%E0%A7%8B%E0%A6%A8%E0%A6%BF%E0%A7%9F%E0%A6%BE%E0%A6%B0-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%A6%E0%A7%82%E0%A6%A4%E0%A6%95%E0%A7%87-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AC%E0%A6%B9%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6,"ইউরোপীয় ইউনিয়নের সদস্য এস্তোনিয়ার রাষ্ট্রদূতকে বহিষ্কার করেছে রাশিয়া। বাল্টিক অঞ্চলের এ দেশটির সঙ্গে কূটনৈতিক সম্পর্ক কমিয়ে দিয়ে রাষ্ট্রদূত মারগাস লেইদ্রাকে আগামী ৭ ফেব্রুয়ারির মধ্যে মস্কো ছাড়া নির্দেশ দেওয়া হয়েছে।,সম্প্রতি এস্তোনিয়া নিজ দেশে অবস্থিত রুশ দূতাবাসের কর্মকর্তা-কর্মচারীর সংখ্যা অর্ধেকে নামিয়ে আনার নির্দেশ দেওয়ার পর রাশিয়া এস্তোনিয়ার রাষ্ট্রদূতকে বহিষ্কারের নির্দেশ দেয়। খবর বিবিসি ও আলজাজিরার।,রাশিয়ার পররাষ্ট্র মন্ত্রণালয় এক বিবৃতিতে বলেছে, এস্তোনিয়া ইচ্ছাকৃতভাবে দ্বিপক্ষীয় সম্পর্ক জটিল করে তুলেছে।,বিবৃতিতে বলা হয়, এস্তোনিয়া রাশিয়াভীতি ছড়িয়ে দিচ্ছে এবং মস্কোর বিরুদ্ধে প্রতিদিন শত্রুতামূলক তৎপরতা চালাচ্ছে।",bn,2023-01-24 11:20:00+06:00
Jugantor,কেন ব্যাটিংয়ে নামেননি আফিফ জানালেন অধিনায়ক,sports,https://www.jugantor.com/sports/637890/%E0%A6%95%E0%A7%87%E0%A6%A8-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82%E0%A7%9F%E0%A7%87-%E0%A6%A8%E0%A6%BE%E0%A6%AE%E0%A7%87%E0%A6%A8%E0%A6%A8%E0%A6%BF-%E0%A6%86%E0%A6%AB%E0%A6%BF%E0%A6%AB-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%85%E0%A6%A7%E0%A6%BF%E0%A6%A8%E0%A6%BE%E0%A7%9F%E0%A6%95,"রংপুর রাইডার্সের বিপক্ষে ১৮০ রান তাড়ায় শেষ পর্যন্ত আফিফ ব্যাটিংয়েই নামেননি। ম্যাচটাও চট্টগ্রাম হেরেছে ৫৫ রানে। ,এ নিয়ে কৌতূহল বাড়ছিল সবার মাঝে। চট্টগ্রাম চ্যালেঞ্জার্সের ব্যাটিং অর্ডারে কেন দেখা মিলছে না আফিফ হোসেনের। অথচ গত কয়েক ম্যাচে চট্টগ্রামের হয়ে তিনে ব্যাটিং করে আসছিলেন তিনি। একাদশে ছিলেন, মাঠেও নেমেছিলেন ফিল্ডিং করতে। ,এদিকে ম্যাচ শেষে সংবাদ সম্মেলনে চট্টগ্রামের অধিনায়ক শুভাগত হোম জানালেন কেন ব্যাটিংয়ে নামেননি আফিফ। গ্যাসের সমস্যা নিয়ে মাঠে আসার পর ফিল্ডিংয়ের সময় আরও অসুস্থ হয়ে পড়েন আফিফ। ,
 ,
মাঠে না নামলেও আফিফ ড্রেসিংরুমে ছিলেন কিনা- এ প্রশ্নে চট্টগ্রাম অধিনায়ক বলেন, অসুস্থতা অনুভব করার পর হোটেলে ফিরে গেছেন। হয়তো গ্যাস থেকে সমস্যা তৈরি হয়েছে। এজন্য ব্যাটিংয়ে মাঠে নামতে পারেননি।,সাধারণত মাঠে নামার আগে ক্রিকেটারদের চেকআপ করে নেওয়া হয়। খেলতে পারবেন কিনা, তা জানতে চাওয়া হয়। তেমন কিছু আফিফের ক্ষেত্রে হয়েছিল কিনা প্রশ্নে শুভাগত বলেছেন, এ রকম কিছু ছিল না। ফিজিওর সঙ্গে কথা বলেছিল। মাঠে খেলার মতো অবস্থা ছিল; কিন্তু ফিল্ডিং করার পর আরও বেশি সমস্যা তৈরি হয়েছে।,
 ",bn,2023-01-23 22:44:00+06:00
Jugantor,মারামারির মামলায় তিন আসামির বিভিন্ন মেয়াদে সাজা,country-news,https://www.jugantor.com/country-news/637887/%E0%A6%AE%E0%A6%BE%E0%A6%B0%E0%A6%BE%E0%A6%AE%E0%A6%BE%E0%A6%B0%E0%A6%BF%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%BE%E0%A6%AE%E0%A6%BF%E0%A6%B0-%E0%A6%AC%E0%A6%BF%E0%A6%AD%E0%A6%BF%E0%A6%A8%E0%A7%8D%E0%A6%A8-%E0%A6%AE%E0%A7%87%E0%A7%9F%E0%A6%BE%E0%A6%A6%E0%A7%87-%E0%A6%B8%E0%A6%BE%E0%A6%9C%E0%A6%BE,"টাঙ্গাইলের মির্জাপুরে হত্যার উদ্দেশ্যে মারামারির মামলায় তিন আসামির বিভিন্ন মেয়াদে কারাদণ্ড দেওয়া হয়েছে। টাঙ্গাইলের চিফ জুডিশিয়াল ম্যাজিস্ট্রেট আদালতের বিচারক মো. সাউদ হাসান রোববার দুপুরে রায় ঘোষণা করেন।,সোমবার দুপুরে যুগান্তরকে এ তথ্য নিশ্চিত করেছেন রাষ্ট্রপক্ষের আইনজীবী মো. আব্দুল মোত্তালিব সিদ্দীক।,দণ্ডপ্রাপ্ত মির্জাপুর পৌরসভার ১নং ওয়ার্ডের পোষ্টকামুরী গ্রামের মরহুম বদর উদ্দিনের ছেলে মো. বাচ্চু মিয়াকে ৪ বছর, মরহুম সামছু মিয়ার ছেলে ময়না মিয়াকে ৩ বছর, বাচ্চু মিয়ার ছেলে পারভেজকে ১ বছরের কারাদণ্ড দেওয়া হয়।,এজাহার ও আদালত থেকে জানা গেছে, ২০১৭ সালের ৮ জুলাই সকালে বাদীপক্ষের লোকজন তাদের পৈতৃক ওয়ারিশসূত্রে প্রাপ্ত বসতবাড়ির ওপর পৌরসভার অনুমোদন নিয়ে কলাম ও বিমের  কাজ শেষ করেন। ঘটনার দিন সকালে আসামিরা দেশীয় অস্ত্র দিয়ে কুপিয়ে জখম করে পালিয়ে যায়।,এ ঘটনায় ৮ জুলাই আহতের ছেলে মো. সাজ্জাদ হোসেন মির্জাপুর থানায় মামলা করেন। ২০১৭ সালে আদালতে অভিযোগপত্র দেন মামলার তদন্তকারী কর্মকর্তা। মামলায় ৮ জনের সাক্ষ্য শেষে বিচারক রায় এ ঘোষণা করেন।",bn,2023-01-23 22:35:00+06:00
Jugantor,প্রয়াত গীতিকার বিশু শিকদারের পরিবারের পাশে নগর বাউল জেমস,country-news,https://www.jugantor.com/country-news/637885/%E0%A6%AA%E0%A7%8D%E0%A6%B0%E0%A7%9F%E0%A6%BE%E0%A6%A4-%E0%A6%97%E0%A7%80%E0%A6%A4%E0%A6%BF%E0%A6%95%E0%A6%BE%E0%A6%B0-%E0%A6%AC%E0%A6%BF%E0%A6%B6%E0%A7%81-%E0%A6%B6%E0%A6%BF%E0%A6%95%E0%A6%A6%E0%A6%BE%E0%A6%B0%E0%A7%87%E0%A6%B0-%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%A8%E0%A6%97%E0%A6%B0-%E0%A6%AC%E0%A6%BE%E0%A6%89%E0%A6%B2-%E0%A6%9C%E0%A7%87%E0%A6%AE%E0%A6%B8,"নড়াইলের লোহাগড়ায় প্রয়াত গীতিকার বিশু শিকদার ওরফে সেলিম শিকদার শনিবার বিকালে মৃত্যুবরণ করেছেন। তার লেখা অসংখ্য গান গেয়েছেন জনপ্রিয় সংগীত শিল্পী নগর বাউল জেমস।,গুণী এই গীতিকার বিশু শিকদারের মৃত্যুতে গভীর শোক ও শোকসন্তপ্ত পরিবারের পাশে সমবেদনা জানাতে সোমবার বিকাল ৫টার দিকে লোহাগড়া উপজেলার ধোপাদাহ গ্রামে ছুটে আসেন জনপ্রিয় সংগীত শিল্পী জেমস।,তিনি বিশু শিকদারের কবর জিয়ারত করেন এবং প্রয়াত গীতিকারের স্ত্রী, দুই কন্যা সন্তানসহ পরিবারের খোঁজখবর নেন। এ সময় বিশুর দুই কন্যা সঙ্গীতা সুকন্যা ও জিমের যাবতীয় দায়িত্বভার বহন করবেন বলে পরিবারের লোকদের জানান। পরে তিনি সন্ধ্যায় ঢাকার উদ্দেশে রওনা দেন। ,নিহতের ভাই শাহ আলম শিকদার জানান, বিশু শিকদার জেমসের বিখ্যাত কিছু গান রচনা করেছিলেন। নগর বাউলের সহযোদ্ধাও ছিলেন তিনি। জেমস ও বিশু যৌথভাবেও অনেক গান রচনা করেছেন। জেমসের প্রকাশিত সর্বশেষ গান ‘আই লাভ ইউ’ যৌথভাবে লিখেছেন বিশু। ‘দুষ্টু ছেলের দল’ অ্যালবাম থেকে এই জুটির গীতি কবিতার সূত্রপাত হয়।,তিনি বলেন, জেমসের সব অ্যালবামের বেশিরভাগ গানই বিশু শিকদারের লেখা। তার লেখা দুষ্টু ছেলের দল, বিজলী, যদি এই শীতে আমি মরে যাই, আমি তোমাদেরই লোক, সেলাই দিদিমনি, অবশেষে জেনেছি, তুফানসহ প্রায় ৫০টি গান জেমস গেয়েছেন। ,এর আগে গত শনিবার বিশু শিকদারের মৃত্যুর খবর পেয়ে জনপ্রিয় গায়ক জেমস নিজের ফেসবুক আইডি থেকে গীতিকারের একটি ছবিসহ তার লেখা জনপ্রিয় গানের অংশ তুলে ধরেন।,‘যদি এই শীতে আমি মরে যাই,
মনে রেখ আগামী শীতে,
নতুন করে জন্ম নেব,
হয়তো ফুল হয়ে,
কোন পথের ধারে,
হিমেল হাওয়া,
চেতনার পাশ দিয়ে।’",bn,2023-01-23 22:34:00+06:00
Jugantor,নৌকার বিজয় মানে শেখ হাসিনার বিজয়: ছাত্রলীগ সভাপতি,country-news,https://www.jugantor.com/country-news/637888/%E0%A6%A8%E0%A7%8C%E0%A6%95%E0%A6%BE%E0%A6%B0-%E0%A6%AC%E0%A6%BF%E0%A6%9C%E0%A7%9F-%E0%A6%AE%E0%A6%BE%E0%A6%A8%E0%A7%87-%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE%E0%A6%B0-%E0%A6%AC%E0%A6%BF%E0%A6%9C%E0%A7%9F-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF,"নৌকার প্রার্থী মানেই শেখ হাসিনা; নৌকার বিজয় মানে শেখ হাসিনার বিজয় বলে মন্তব্য করেছেন বাংলাদেশ কেন্দ্রীয় ছাত্রলীগের সভাপতি সাদ্দাম হোসেন।,সোমবার সকালে চাঁপাইনবাবগঞ্জের নাচোল ডাকবাংলাতে চাঁপাইনবাবগঞ্জ-২ আসনের উপনির্বাচনে নৌকার পক্ষে পথসভা শেষে আয়োজিত মতবিনিময় সভায় প্রধান অতিথির বক্তব্যে তিনি এ কথা বলেন।,তিনি বলেন, নৌকাকে বিজয়ী করতেই হবে, উন্নয়ন চাইলে এর বিকল্প নেই। আগামী ১ ফেব্রুয়ারি চাঁপাইনবাবগঞ্জ-২ আসনে নৌকার প্রার্থী মুহা. জিয়াউর রহমানকে বিজয়ী করতে হবে। আর এ উপনির্বাচনে বিজয় মানেই ২০২৪ সালের নির্বাচনে বিজয়ের শুভসূচনা। প্রধানমন্ত্রীকে ছাত্রলীগ বিজয় উপহার দেবে। আগামী এক বছর রাজপথে থাকতে হবে। মনে রাখতে হবে, নৌকার প্রার্থী মানেই শেখ হাসিনা।,তিনি আরও বলেন, ছাত্রলীগকে ছাত্রদের কাজ করতে হবে। মেহনতি মানুষের কাজ করতে হবে। উন্নয়ন চাইলে নৌকার বিকল্প নেই।,নাচোল উপজেলা ও জেলা ছাত্রলীগের নেতাকর্মীদের নৌকার পক্ষে কাজ করতে সভাপতি নেতাকর্মীদের নির্দেশ দেন।,চাঁপাইনবাবগঞ্জ জেলা ছাত্রলীগের আয়োজনে মতবিনিময় সভায় প্রধান বক্তা হিসেবে উপস্থিত ছিলেন কেন্দ্রীয় ছাত্রলীগের সাধারণ সম্পাদক শেখ ওয়ালি আসিফ ইনান।,এছাড়া চাঁপাইনবাবগঞ্জ জেলা ছাত্রলীগের সভাপতি ডা. সাইফ জামান আনন্দ, নাচোল উপজেলা ছাত্রলীগের সভাপতি আল সাবা প্রমুখ উপস্থিত ছিলেন।",bn,2023-01-23 22:40:00+06:00
Jugantor,হত্যা মামলায় ১৫ বছর পর তিন আসামির যাবজ্জীবন,country-news,https://www.jugantor.com/country-news/637889/%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A7%A7%E0%A7%AB-%E0%A6%AC%E0%A6%9B%E0%A6%B0-%E0%A6%AA%E0%A6%B0-%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%BE%E0%A6%AE%E0%A6%BF%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8,"দীর্ঘ ১৫ বছর পর পাবনা সদর উপজেলার চাঞ্চল্যকর মাহাতাব হত্যা মামলায় ৩ আসামিকে যাবজ্জীবন কারাদণ্ড এবং ৯ জনকে বেকসুর খালাস প্রদান দিয়েছেন আদালত। একই সঙ্গে দণ্ডপ্রাপ্ত প্রত্যেক আসামিকে ২০ হাজার টাকা করে জরিমানা অনাদায়ে আরও ৬ মাস করে কারাদণ্ড দেওয়া হয়েছে।,সোমবার (২৩ জানুয়ারি) পাবনার বিশেষ জেলা ও দায়রা জজ আদালতের বিচারক মো. আহসান তারেক এ আদেশ দেন।,২০০৮ সালে সকালে সদর উপজেলার চরতারাপুরে একটি প্রাথমিক স্কুল কমিটিতে আধিপত্যসহ নানা স্বার্থসংশ্লিষ্ট বিষয়ের বিরোধের জেরে শিক্ষা কর্মকর্তার সামনেই প্রতিপক্ষের হামলায় আহত মাহাতাব উদ্দিন (৩৫) হাসপাতালে মারা যান।,দণ্ডপ্রাপ্তরা হলেন- চরতারাপুরের দিঘী গোহাইল বাড়ি এলাকার মন্টু প্রামাণিক (৪১), সাহেব মোল্লা (৫৫) ও নওজেস প্রামাণিক (৬২)।,মামলার এজাহার সূত্রে জানা যায়, দিঘী গোহাইল বাড়ি সরকারি প্রাথমিক বিদ্যালয়ের বিভিন্ন বিষয় নিয়ে নিহত মাহাতাব গংদের সঙ্গে দণ্ডপ্রাপ্তদের বিরোধ চলছিল। ২০০৮ সালের ১৬ মার্চ বেলা ১১টার দিকে ওই সময়ের উপজেলা প্রাথমিক শিক্ষা অফিসার বিরোধ মীমাংসার জন্য স্কুলে যান এবং উভয়পক্ষকে নিয়ে মিটিংয়ে বসেন।,মিটিংয়ের একপর্যায়ে উভয়পক্ষের মধ্যে প্রথমে কথা কাটাকাটি পরে তা রক্তক্ষয়ী সংঘর্ষে রূপ নেয়। সংঘর্ষে আহত মাহাতাব উদ্দিনকে উদ্ধার করে পাবনা জেনারেল হাসপাতালে ভর্তি করা হয়। সেখানে চিকিৎসাধীন অবস্থায় তিনি মারা যান। এ ঘটনায় নিহতের ভাতিজা আবু বক্কর সিদ্দিকী বাদী হয়ে ১২ জনের নাম উল্লেখ করে এবং ১৫-২০ জনকে অজ্ঞাত আসামি করে থানায় মামলা দায়ের করেন। দীর্ঘ সাক্ষ্য ও শুনানি শেষে সোমবার আদালত এ মামলার রায় ঘোষণা করেন।,আদালতে রাষ্ট্রপক্ষের বিশেষ পাবলিক প্রসিকিউটর দেওয়ান মজনুল হক বলেন, এটি একটি পূর্বপরিকল্পিত হত্যাকাণ্ড ছিল। সাক্ষ্য ও তদন্তে অভিযোগ সন্দেহাতীতভাবে প্রমাণিত হয়েছে। আদালত তাদের উপযুক্ত শাস্তি দিয়েছেন। আমরা এই রায়ে সন্তুষ্ট।,আসামিপক্ষের আইনজীবী সনৎ কুমার সরকার বলেন, আমার মক্কেলরা ন্যায়বিচার থেকে বঞ্চিত হয়েছেন। আমরা উচ্চ আদালতে আপিল করব।",bn,2023-01-23 22:41:00+06:00
Jugantor,"ডাক না পেয়ে হতাশ শরিকরা, প্রধানমন্ত্রীর সভামঞ্চে উঠতে চান বাদশা",country-news,https://www.jugantor.com/country-news/637891/%E0%A6%A1%E0%A6%BE%E0%A6%95-%E0%A6%A8%E0%A6%BE-%E0%A6%AA%E0%A7%87%E0%A7%9F%E0%A7%87-%E0%A6%B9%E0%A6%A4%E0%A6%BE%E0%A6%B6-%E0%A6%B6%E0%A6%B0%E0%A6%BF%E0%A6%95%E0%A6%B0%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%AD%E0%A6%BE%E0%A6%AE%E0%A6%9E%E0%A7%8D%E0%A6%9A%E0%A7%87-%E0%A6%89%E0%A6%A0%E0%A6%A4%E0%A7%87-%E0%A6%9A%E0%A6%BE%E0%A6%A8-%E0%A6%AC%E0%A6%BE%E0%A6%A6%E0%A6%B6%E0%A6%BE,"রাজশাহীতে প্রধানমন্ত্রীর জনসভায় আওয়ামী লীগ আমন্ত্রণ না জানানোই ক্ষুব্ধ ১৪ দলীয় জোটের শরিকরা। তবে আমন্ত্রণের অপেক্ষায় হাত গুটিয়ে বসে থাকছেন না তারা। আগামী ২৯ জানুয়ারি ঐতিহাসিক মাদ্রাসা মাঠের জনসভায় শরিকরাও শোডাউন দিতে প্রস্তুতি নিচ্ছেন। তারা দলবেঁধে মাঠে হাজির হবেন।,তবে রাজশাহী সদর আসনের এমপি হিসেবে ওয়ার্কার্স পাটির কেন্দ্রীয় নেতা ফজলে হোসেন বাদশা মঞ্চে ঠাঁই পেতে জোর তদবির চালিয়ে যাচ্ছেন বলে জানা গেছে। রাজশাহী ও ঢাকার শীর্ষ নেতাদের সঙ্গে কথাও বলেছেন কিন্তু এখনো গ্রিন সিগন্যাল আসেনি।,জানা গেছে, আগামী ২৯ জানুয়ারি রাজশাহীর ঐতিহাসিক মাদ্রাসা মাঠে আওয়ামী লীগ আয়োজিত জনসভায় ভাষণ দেবেন দলের সভাপতি ও প্রধানমন্ত্রী শেখ হাসিনা। প্রধানমন্ত্রীর আগমনকে ঘিরে আওয়ামী লীগের ঘরোয়া রাজনীতি বেশ সরগম। পাড়া-মহল্লা থেকে মহানগর পর্যন্ত সব পর্যায়ের নেতাকর্মীরাই উজ্জীবিত। প্রতিদিনই চলছে প্রস্তুতি মিছিল ও সমাবেশ এবং লিফলেট বিতরণ।,তবে আওয়ামী লীগের নেতৃত্বাধীন ১৪ দলের শরিকদের মধ্যে চলছে টানাপোড়েন। জনসভায় আওয়ামী লীগ আমন্ত্রণ না জাননোই বেশ ক্ষুব্ধ তারা। অপেক্ষা করেও ডাক না পাওয়ায় অনেকটা হতাশ।,এ নিয়ে হতাশা প্রকাশ করে ফজলে হোসেন বাদশা এমপি বলেন, আশা করেছিলাম জনসভার আগে ১৪ দলের একটু বৈঠক হবে। তাহলে আওয়ামী লীগ ছাড়াও অন্য দলগুলো জনসমাবেশের উদ্যোগ নিতে পারত। সেটা হয়নি। এটা বিচ্ছিন্নতা।,রাজশাহী সদর আসনের এমপি হিসেবে প্রধানমন্ত্রীর মঞ্চে উপস্থিত থাকার প্রশ্নে বাদশা বলেন, আমি আওয়ামী লীগের সবার সঙ্গেই যোগাযোগ করেছি কিন্তু সুনির্দিষ্ট করে তারা কিছু বলেননি।,অন্যদিকে আওয়ামী লীগের নাম প্রকাশে অনিচ্ছুক রাজশাহীর একাধিক নেতা জানিয়েছেন, ফজলে হোসেন বাদশা তিনবারই এমপি হয়েছেন নৌকার টিকিটে। পাশ করার মতো নিজের ভোট রাজশাহীতে নেই। অথচ আওয়ামী লীগের ভোটে পাশ করেও তিনি আওয়ামী লীগেরই শীর্ষ নেতাদের সঙ্গেই সুসম্পর্ক রাখেননি। যখন যেখানে সুযোগ পেয়েছেন আওয়ামী লীগ নেতাদের ওপর ক্ষোভ ঝেড়েছেন। তাদেরকে ইঙ্গিত করে প্রকাশ্যে জনসভায় বক্তব্য দিয়েছেন। তখন তিনি ভুলে যান জোটের কথা। এখন প্রধানমন্ত্রীর জনসভায় তিনি আসার জন্য তদবির করছেন। মঞ্চে উঠার জন্য দৌড়াদৌড়ি শুরু করেন তার লাভের জন্য।,এদিকে আমন্ত্রণ না পেলেও ওয়ার্কার্স পার্টি মাদ্রাসা মাঠে প্রধানমন্ত্রীর জনসভায় শোডাউন দেবে বলে জানিয়েছেন দলটির মহানগর শাখার সাধারণ সম্পাদক দেবাশিস প্রামাণিক দেবু।,তিনি বলেন, প্রধানমন্ত্রী ১৪ দলেরও নেত্রী। কাজেই তাকে স্বাগত জানাতে আমাদের নেতাকর্মীরা দলবেঁধেই মাঠে যাবেন। এরই মধ্যে আমরা প্রস্তুতি সভাসহ মিছিল ও সমাবেশ কর্মসূচি দিয়েছি।,অন্যদিকে আওয়ামী লীগ সাড়া না দেয়ায় চটেছেন ১৪ দলের আরেক শরিক জাসদও (ইনু)। দলটির রাজশাহী মহানগর শাখার সিনিয়র কয়েকজন নেতা আওয়ামী লীগের স্থানীয় নেতাদের সাথে যোগাযোগও করেছিলেন কিন্তু জাসদকেও গ্রিন সিগন্যাল দেয়নি আওয়ামী লীগ। এতে ‘মন খারাপ’ জাসদ নেতাদের। তারা জোট শরিক হিসেবে প্রধানমন্ত্রীর জনসভায় থাকতে চান।,এ বিষয়ে মহানগর জাসদের সভাপতি আব্দুল্লাহ আল মাসুদ শিবলী বলেন, গেল ১৪ বছর ধরেই আওয়ামী লীগের সুখেদুঃখে আছি কিন্তু প্রধানমন্ত্রীর আগমনের কালে আওয়ামী লীগের নেতারা আর কথা বলছেন না। আমাদের এড়িয়ে চলছেন। আমরা ব্যক্তিগতভাবে যোগাযোগও করেছি। কিন্তু তারা বলছেন, ১৪ দলকে আমন্ত্রণ জানানোর বিষয়টি ঢাকায় আওয়ামী লীগের শীর্ষ নেতারাই সিদ্ধান্ত নেবেন। রাজশাহী থেকে আমন্ত্রণ জানানোর সুযোগ নেই। তবে তারা না ডাকলেও আমাদের নেতাকর্মীরা মাঠে যাবেন।,আর আওয়ামী লীগের রাজশাহী বিভাগের দায়িত্বে থাকা সাংগঠনিক সম্পাদক এসএম কামাল হোসেন বলেন, উনারা আসবেন। সবাই আসবেন। সমস্যা নেই। তবে মঞ্চে উঠতে দেওয়া হবে কিনা তা সিদ্ধান্ত নেবেন আওয়ামী লীগের সাধারণ সম্পাদক। ১৪ দল আওয়ামী লীগের সঙ্গেই আছেন।",bn,2023-01-23 22:44:00+06:00
Jugantor,নারী-পুরুষের নামাজের মধ্যে পার্থক্য আছে কি?,islam-life,https://www.jugantor.com/islam-life/637863/%E0%A6%A8%E0%A6%BE%E0%A6%B0%E0%A7%80%E0%A6%AA%E0%A7%81%E0%A6%B0%E0%A7%81%E0%A6%B7%E0%A7%87%E0%A6%B0-%E0%A6%A8%E0%A6%BE%E0%A6%AE%E0%A6%BE%E0%A6%9C%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%AA%E0%A6%BE%E0%A6%B0%E0%A7%8D%E0%A6%A5%E0%A6%95%E0%A7%8D%E0%A6%AF-%E0%A6%86%E0%A6%9B%E0%A7%87-%E0%A6%95%E0%A6%BF,"আমার কাছে একাধিক ব্যক্তি জিজ্ঞেস করেছেন যে, সহিহ হাদিসে বর্ণিত আছে- নবী সাল্লাল্লাহু আলাইহি ওয়াসাল্লাম বলেছেন ‘তোমরা নামাজ পড়ো যেভাবে আমাকে নামাজ পড়তে দেখো’ এই হাদিস থেকে তো বুঝা যায় পুরুষ এবং নারীদের নামাজের পদ্ধতি একই রকম।  এখন জানার বিষয় হলো, আসলে কি নারী-পুরুষের নামাজের মধ্যে কোনো ভিন্নতা আছে কিনা?, এ প্রশ্নটির উত্তরের দুটি অংশ রয়েছে। প্রথম অংশে মূল মাসআলাটির সমাধান উল্লেখ করা হলো। দ্বিতীয় অংশে প্রশ্নোল্লেখিত হাদিসটির ব্যাপারে পর্যালোচনা পেশ করা হলো।,
 ,
প্রথম অংশ,নারী-পুরুষের নামাজের মধ্যে পার্থক্য রয়েছে। কারণ-নারীর শারীরিক গঠন, সক্ষমতা, নিরাপত্তা ইত্যাদী নানা বিষয় পুরুষ থেকে ভিন্ন। তাই ইসলামী শরীয়ত স্বভাবসিদ্ধ এ বিষয়টি বিবেচনায় নিয়ে বহু বিধানের ক্ষেত্রে নারী-পুরুষের মধ্যে ভিন্নতা প্রদান করেছে। ,ইহরাম অবস্থায় পুরুষের জন্য মাথা ঢাকা নিষেধ। অথচ মহিলাদের জন্য ইহরাম অবস্থায় মাথা ঢেকে রাখা ফরজ। ইহরাম খোলার সময় পুরুষ মাথা মুন্ডায়; কিন্তু মহিলাদের মাথা মুন্ডানো নিষেধ। পুরুষের ওপর জুমা পড়া ফরজ, নারীদের ওপর নয়।,ইমাম ও খতিব শুধু পুরুষই হতে পারে, কোন নারী হতে পারেনা। আজান শুধু পুরুষই দিবে, কোন নারীকে মুয়াজ্জিন বানানো জায়েজ নয়। পুরুষের সতর হলো নাভি থেকে হাঁটু পর্যন্ত। আর পরপুরুষের সামনে নারীদের প্রায় পুরো শারীরই ঢেকে রাখা ফরজ ইত্যাদি।,ঠিক তেমনিভাবে নামাজ আদায়ের নিয়মের ক্ষেত্রেও নারী-পুরুষের মধ্যে বেশ কিছু ক্ষেত্রে বিধানগত ভিন্নতা রয়েছে যেমন তাকবীরে তাহরীমার জন্য হাত উঠানো, হাত বাঁধা, রুকু, সেজদা, প্রথম ও শেষ বৈঠক ইত্যাদি ক্ষেত্রগুলোতে পুরুষের সাথে নারীর পার্থক্য রয়েছে। ,তাদের সতরের পরিমাণ যেহেতু বেশি তাই যেভাবে তাদের সতর বেশি রক্ষা হয় সেদিকটিও বিবেচনা করা হয়েছে ক্ষেত্রগুলোতে। মুসলিম উম্মাহর প্রায় দেড় হাজার বছরের অবিচ্ছন্ন আমলের ধারা তাই প্রমাণ করে। এই বিষয়ে চার মাযহাবের ইমামগণ ঐকমত্য পোষণ করেছেন। ,নিম্নে এ সংক্রান্ত কিছু হাদিস, সাহাবায়ে কেরাম এবং তাবেঈনের ফতোয়া উল্লেখ করা হলো-,১.তাবেয়ী ইয়াযীদ বিন আবী হাবীব রহ. বলেন- একবার রাসূল সা. দুই মহিলার পাশ দিয়ে যাচ্ছিলেন। তখন তাদের (সংশোধনের উদ্দেশ্য) বললেন- ‘যখন সেজদা করবে তখন শরীর যমীনের সাথে মিলিয়ে দিবে। কেননা মহিলারা এ ক্ষেত্রে পুরুষদের মত নয়। (সুনানুল বায়হাকী, হাদিস নং-৩০১৬, কিতাবুল মারাসিল লি ইমাম আবু দাউদ-৫৫, হাদিস নং-৮০),প্রসিদ্ধ মুহাদ্দিস আলেম নওয়াব সিদ্দীক হাসান খান বুখারী শরীফের ব্যাখ্যাগ্রন্থ “আওনুল বারী” (১/৫২০) তে লিখেছেন-“উল্লেখিত হাদিসটি সব ইমামদের উসুল অনুযায়ী দলীল হিসেবে পেশ করায় যোগ্য।',মুহাদ্দিস মুহাম্মদ ইবনে ইসমাঈল আমীর ইয়ামানী “সুবুলুস সালাম” শরহু বুলুগিল মারাম” গ্রন্থে (১/৩৫১-৩৫২) এই হাদিসকে দলীল হিসেবে গ্রহণ করে পুরুষ ও মহিলার সেজদার পার্থক্য করেছেন।,২. হযরত আব্দুল্লাহ ইবনে ওমর রা. থেকে বর্ণিত।  রাসূল সা. ইরশাদ করেছন-“মহিলা যখন নামাযের মধ্যে বসবে তখন যেন (ডান) উরু অপর উরুর উপর রাখে। আর যখন সেজদা করবে তখন যেন পেট উরুর সাথে মিলিয়ে রাখে। যা তার সতরের জন্য অধিক উপযোগী। আল্লাহ তায়ালা তাকে দেখে বলেন-ওহে আমার ফেরেস্তারা! তোমরা সাক্ষী থাক। আমি তাকে ক্ষমা করে দিলাম। (সুনানে বায়হাকী-২/২২৩, হাদিস নং-৩৩২৪),৩. হযরত ওয়াইল বিন হুজর রা. বলেন। আমি নবীজী সা. এর দরবারে হাজির হলাম। তখন তিনি আমাকে (অনেক কথার সাথে একথাও) বলেছিলেন যে, হে ওয়াইল বিন হুজর! যখন তুমি নামায শুরু করবে তখন কান বরাবর হাত উঠাবে। আর মহিলা হাত উঠাবে বুক বরাবর। (আল মুজামুল কাবীর, হাদিস নং-২৮,১. হযরত আলী রা. বলেছেন-মহিলা যখন সেজদা করে তখন সে যেন খুব জড়সড় হয়ে সেজদা করে এবং উভয় উরু পেটের সাথে মিলিয়ে রাখে। (মুসান্নাফে আব্দুর রাজ্জাক-৩/১৩৮, হাদিস নং-৫০৭২, মুসান্নাফে ইবনে শাইবা-২/৩০৮, হাদিস নং-২৭৯৩, সুনানে কুবরা বায়হাকী-২/২২২),২. হযরত ইবনে আব্বাসকে (রা.) জিজ্ঞেস করা হলো- মহিলারা কিভাবে নামাজ আদায় করবে? তিনি বললেন- “খুব জড়সড় হয়ে অঙ্গের সাথে অঙ্গ মিলিয়ে নামাজ আদায় করবে। (মুসান্নাফে ইবনে আবী শাইবা-১/৩০২, হাদিস নং-২৭৯৪),১. হযরত আতা বিন আবী রাবাহকে জিজ্ঞেস করা হলো- “নামাজে মহিলা কতটুকু হাত উঠাবে?” তিনি বললেন-“বুক বরাবর”। (মুসান্নাফে ইবনে আবী শাইবা,-১/২৭০, হাদিস নং-২৪৮৬),আরও দেখুন- মুসান্নাফে ইবনে আবী শাইবা-১/৩০২, হাদিস নং-২৮৯৬, মুসান্নাফে ইবনে আবী শাইবা-১/২৭০, হাদীস নং-২৪৮৭) মুসান্নাফে আব্দুর রাজ্জাক-৩/১৩৭, হাদিস নং-৫০৬৮, মুসান্নাফে ইবনে আবী শাইবা-১/৩০৩, মুসান্নাফে ইবনে আবী শাইবা-১/৩০২, হাদিস নং-২৭৯৫) (মুসান্নাফে আব্দুর রাজ্জাক-৩/১৩৭, হাদিস নং-৫০৭১) (মুসান্নাফে ইবনে আবী শাইবা-১/৩০৩, হাদিস নং-২৭৯৯),ইমাম আবু হানীফার (রহ.) অন্যতম শাগরেদ ইমাম মুহাম্মদ (রহ.) বলেন- “আমাদের নিকট পছন্দনীয় হলো, নারীরা নামাজে উভয় পা একপাশে মিলিয়ে রাখবে। পুরুষের মত এক পা দাঁড় করিয়ে রাখবে না। (কিতাবুল আসার, ইমাম মুহাম্মদ রহ.-১/৬০৯),আরো দেখুন, বাদায়িউস সানায়ে-১/৪৬৬-হেদায়া-১/১০০-১১০ আল মাবসূত লিস সারাখসী-১/৪৬৬,ফাতওয়ায়ে শামী-১/৫০৪, ফাতওয়ায়ে আলমগীরী-১/৭৩-৭৫, কিতাবুল উম্ম-১/১৩৮,{আয যাখীরা-২/১৯৩} {আল মুগনী-২/১৩৯},উক্ত হাদিসটিতে সম্বোধন পুরুষদের করা হয়েছে, নারীদের নয়। হাদিসের পূর্ণ বিবরণ থেকে তা স্পষ্ট বুঝা যায়। ইমাম বুখারী রাহ. নিজ সনদে পূর্ণ হাদিসটি উল্লেখ করেন-,আবু সুলাইমান মালিক ইবনু হুওয়ায়রিস হতে বর্ণিত। তিনি বলেন- আমরা কয়জন নাবী সাল্লাল্লাহু আলাইহি ওয়াসাল্লামের নিকটে আসলাম। তখন আমরা ছিলাম প্রায় সমবয়সী যুবক। বিশ দিন তার কাছে আমরা থাকলাম। তিনি বুঝতে পারলেন, আমরা আমাদের পরিবারের নিকট প্রত্যাবর্তন করার জন্য উদগ্রীব হয়ে পড়েছি। যাদের আমরা বাড়িতে রেখে এসেছি তাদের ব্যাপারে তিনি আমাদের কাছে জিজ্ঞেস করলেন। আমরা তা তাকে জানালাম। তিনি ছিলেন কোমল হৃদয় ও দয়ার্দ্র। তাই তিনি বললেন- তোমরা তোমাদের পরিজনের কাছে ফিরে যাও।,তাদের (কুরআন) শিক্ষা দাও, সৎ কাজের আদেশ কর এবং যে ভাবে আমাকে সালাত আদায় করতে দেখেছ ঠিক তেমনভাবে সালাত আদায় কর। সালাতের ওয়াক্ত হলে, তোমাদের একজন আজান দেবে এবং যে তোমাদের মধ্যে বড় সে ইমামত করবে।  (বুখারি, হাদিস নং-৬০০৮),এ হাদিসে খেয়াল করুন-,কতিপয় যুবক সাহাবী এসেছেন। তাদের সবাই যুবক। তাদের মাঝে কোন নারী ছিল না।,বাড়িতে গিয়ে স্বীয় এলাকাবাসীকে কুরআন শিক্ষা সৎ কাজের আদেশের নির্দেশনা দিলেন। এরপর তোমরা বলে পরপর তিনটি নির্দেশনা দিলেন।,যথা-,
১. আমাকে যেভাবে দেখেছো সেভাবে তোমরা নামাজ পড়বে।,
২. নামাজের সময় হলে তোমাদের মধ্য হতে একজন আযান দিবে।,
৩.নামাজের জন্য তোমাদের থেকে যে বড় সে ইমাম হবে।,হাদিসে উল্লেখই আছে, যারা রাসূল (সা.)-এর সামনে ছিলেন। তারা পুরুষ। সম্বোধন তাদেরই ছিল।,তাছাড়া হাদিসটির শেষদিকে নবীজী (সা.) আজান ও ইমামতির নির্দেশ দিয়েছেন। এ নির্দেশটি আরও স্পষ্ট করে, এখানে নারী-পুরুষ উভয়কেই সম্বোধন করার দাবি সঠিক নয়।,মুফতি সাদেকুর রহমান, মুফতি ও মুহাদ্দিস, শেখ জনূরুদ্দীন (র.) দারুল কুরআন মাদ্রাসা, চৌধুরীপাড়া, ঢাকা।",bn,2023-01-23 20:16:00+06:00
Jugantor,লাঙ্গল প্রতীকের নির্বাচনি প্রচারণা সভায় জনতার ঢল,country-news,https://www.jugantor.com/country-news/637892/%E0%A6%B2%E0%A6%BE%E0%A6%99%E0%A7%8D%E0%A6%97%E0%A6%B2-%E0%A6%AA%E0%A7%8D%E0%A6%B0%E0%A6%A4%E0%A7%80%E0%A6%95%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A6%BF-%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A6%A3%E0%A6%BE-%E0%A6%B8%E0%A6%AD%E0%A6%BE%E0%A7%9F-%E0%A6%9C%E0%A6%A8%E0%A6%A4%E0%A6%BE%E0%A6%B0-%E0%A6%A2%E0%A6%B2,"ব্রাহ্মণবাড়িয়া-২ (সরাইল ও আশুগঞ্জ) আসনের উপনির্বাচনে জাতীয় পার্টির প্রার্থী অ্যাডভোকেট আব্দুল হামিদ ভাসানীর নির্বাচনী প্রচারণা সভায় অংশগ্রহণ করেছেন জাতীয় পার্টির কেন্দ্রীয় নেতারা। ,সোমবার (২৩ জানুয়ারি) বিকালে সরাইল উপজেলার চুন্টা বাজার ঈদগাঁ মাঠে এ নির্বাচনি সভার আয়োজন করা হয়। নির্বাচনি প্রচারণা সভায় জনতার ঢল নামে।,চুন্টা ইউনিয়ন জাতীয় পার্টির সভাপতি বাহার মিয়ার সভাপতিত্বে ও জাতীয় ছাত্র সমাজের কেন্দ্রীয় কমিটির সদস্য মজিদ বক্সের সঞ্চালনায় প্রধান অতিথি ছিলেন জাতীয় পার্টির প্রেসিডিয়াম সদস্য মীর আব্দুর সবুর আসুদ।,সভায় বিশেষ অতিথি ছিলেন- জাতীয় পার্টির অতিরিক্ত মহাসচিব (চট্টগ্রাম) রেজাউল ইসলাম ভূঁইয়া, জাতীয় পার্টির কেন্দ্রীয় কমিটির যুগ্ম মহাসচিব ও জাতীয় পার্টির লাঙ্গল প্রতীকের মনোনীত প্রার্থী আব্দুল হামিদ ভাসানী, কেন্দ্রীয় কমিটির নেতা মুস্তফা আল মাহমুদ, কেন্দ্রীয় কমিটির ভাইস চেয়ারম্যান তারেক এ আদেল, জাতীয় পার্টির চেয়ারম্যানের উপদেষ্টা নুরুল আজহার, জাতীয় পার্টির কেন্দ্রীয় কমিটির যুগ্ম মহাসচিব বেলাল হোসেন, শিক্ষা বিষয়ক সম্পাদক মিজানুর রহমা মিরু, তথ্য বিষয়ক সম্পাদক জহিরুল ইসলাম মিন্টু, যুগ্ম সাংগঠনিক সম্পাদক এমএ মোবাশ্বের, যুগ্ম সাংগঠনিক সম্পাদক আক্তার হোসেন, কেন্দ্রীয় কমিটির সদস্য জিয়াউর রহমান বিপুল, আতিকুল ইসলাম রুবেল, কেন্দ্রীয় জাতীয় ছাত্র সমাজের সাধারণ সম্পাদক আশরাফ খান, কেন্দ্রীয় মটর শ্রমিক পার্টির আহবায়ক মেহেদী হাসান জেলা জাতীয় পার্টির সাধারণ সম্পাদক নাসির খান, জেলা জাতীয় পার্টির সহ-সভাপতি রহমত হোসেন, সরাইল উপজেলা জাতীয় পার্টির সাধারণ সম্পাদক এমদাদুল হক ছালেখ, আশুগঞ্জ উপজেলা জাতীয় যুবসংহতির সভাপতি উজ্জ্বল মিয়া, অরুয়াইল ইউনিয়ন পরিষদের চেয়ারম্যান মোশারফ হোসেন, কালিকচ্ছ ইউনিয়ন পরিষদের সাবেক চেয়ারম্যান শরাফত আলী, ইসলামী ঐক্যজোটের চুন্টা ইউনিয়ন শাহার সভাপতি আসাদুল্লাহ, জেলা জাতীয় পার্টির নেতা সেলিম মাস্টার, ইসলামী ঐক্যজোটের নেতা মাওলানা অলিউল্লাহ, অরুয়াইল ইউনিয়ন জাতীয় পার্টির সহ-সভাপতি তাজুল ইসলাম, অরুয়াইল ইউনিয়ন জাতীয় যুব সংহতির দুলাল মিয়া প্রমুখ।,বিশেষ অতিথির বক্তব্যে রেজাউল ইসলাম বলেন, ভোটের দিন নির্বাচন কমিশনে সারা দিন থাকব, অবাধ সুষ্ঠু ও নিরপেক্ষ নির্বাচন হবে, আপনারা লাঙ্গলে ভোট দেবেন।,প্রধান অতিথির বক্তব্যে আব্দুস সবুর আসুদ বলেন, আপনারা কেন্দ্রে যাবেন, ভোট দেবেন, কেউ আপনাদের ভোটের ফলাফল পাল্টাতে পারবে না। ১ ফেব্রুয়ারির নির্বাচনে সারাদিন লাঙ্গলে ভোট দিন।,চুন্টা ইউনিয়ন ইসলামী ঐক্য জোট সভাপতি মাওলানা আসাদউল্লাহ বলেন, ৩৭ বছর এলাকার মানুষের ভোট নিয়ে এমপি, মন্ত্রী হয়ে সাবেক এমপি কিছুই করতে পারেননি, ৯ মাসে এলাকার কী উন্নয়ন করবেন?,সোমবার বিকাল ৪টা থেকে সন্ধ্যা পর্যন্ত এই নির্বাচনি প্রচারণা সভা হয়। এ সময় উপজেলার বিভিন্ন ইউনিয়নের জাতীয় পার্টির নেতাকর্মীসহ সহস্রাধিক মানুষ উপস্থিত ছিলেন।",bn,2023-01-23 22:46:00+06:00
Jugantor,মুখ্যমন্ত্রীর পদত্যাগের দাবিতে সিন্ধু প্রদেশে ব্যাপক বিক্ষোভ,international,https://www.jugantor.com/international/637870/%E0%A6%AE%E0%A7%81%E0%A6%96%E0%A7%8D%E0%A6%AF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AA%E0%A6%A6%E0%A6%A4%E0%A7%8D%E0%A6%AF%E0%A6%BE%E0%A6%97%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%B8%E0%A6%BF%E0%A6%A8%E0%A7%8D%E0%A6%A7%E0%A7%81-%E0%A6%AA%E0%A7%8D%E0%A6%B0%E0%A6%A6%E0%A7%87%E0%A6%B6%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%AA%E0%A6%95-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD,"পাকিস্তানের সিন্ধু প্রদেশের মুখ্যমন্ত্রী সৈয়দ যাইন শাহ’র পদত্যাগের দাবি জানিয়েছেন অঞ্চলটির বিভিন্ন রাজনৈতিক নেতারা।  ,ডনের খবরে বলা হয়, সিন্ধু প্রদেশের প্রখ্যাত রাজনীতিবীদ গোলাম মোর্তজা সাঈদের জন্মবার্ষিকী উপলক্ষে শান অঞ্চলে আয়োজিত এক অনুষ্ঠানে রাজনৈতিক কর্মীদের ওপর পুলিশের হামলার প্রতিবাদে সিন্ধু প্রদেশে ব্যাপক বিক্ষোভ হয়েছে। এ বিক্ষোভে প্রদেশটির সর্বস্তরের রাজনৈতিক নেতারা অংশগ্রহণ করেন। ,গত মঙ্গলবার গোলাম মোর্তজা সাঈদের জন্মবার্ষিকী অনুষ্ঠানে পুলিশ বাধা দিলে রাজনৈতিক নেতাকর্মী এবং পুলিশের মধ্যে ব্যাপক সংঘর্ষ হয়। এতে পুলিশ গুলিবর্ষণ ও লাঠিচার্জ করলে ব্যাপক হতাহতের ঘটনা ঘটে।  ,বিক্ষোভকারীদের দাবি, সিন্ধু প্রদেশের মুখ্যমন্ত্রী সৈয়দ যাইন শাহ’র আদেশে পুলিশ এ হামলা চালিয়েছে। এজন্য তারা মুখ্যমন্ত্রীর পদত্যাগ এবং জুডিশিয়াল কমিশন গঠনের আহবান জানান।,সিন্ধু ইউনাইটেড পার্টির নেতারা বলেন,  এ হামলার পেছনে প্রশাসনের যারাই জড়িত আছে তাদের সবার বিরুদ্ধে আইনগত ব্যবস্থা নিতে হবে।  ,এজন্য তারা সুপ্রিমকোর্টের প্রতি শানের ঘটনা আমলে নিয়ে জড়িত প্রশাসনের লোকদের বিরুদ্ধে  অভিযোগ গঠনের আবেদন জানান।",bn,2023-01-23 20:46:00+06:00
Jugantor,গলায় চকলেট আটকে শিশুর মৃত্যু,country-news,https://www.jugantor.com/country-news/637865/%E0%A6%97%E0%A6%B2%E0%A6%BE%E0%A7%9F-%E0%A6%9A%E0%A6%95%E0%A6%B2%E0%A7%87%E0%A6%9F-%E0%A6%86%E0%A6%9F%E0%A6%95%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"নিয়ামতপুরে গলায় চকলেট আটকে কৌশিক চন্দ্র দাস নামে আড়াই বছর বয়সের এক শিশুর মৃত্যু হয়েছে। রোববার উপজেলার সদর ইউনিয়নের বালাহৈর গ্রামে এ দুর্ঘটনা ঘটে।,শিশু কৌশিক চন্দ্র দাস বালাহৈর গ্রামের সংকর দাসের ছেলে।,নিহত শিশুর পরিবারের সদস্যরা জানান, সকালে প্রতিবেশী এক শিশুর চকলেট খাওয়া দেখে চকলেট খাওয়ার বায়না ধরে কৌশিক। এরপর তাকে একটি চকলেট দেওয়া হয়। চকলেট মুখে দিয়েই লাফালাফি শুরু করে সে। উপায় না দেখে দ্রুত উপজেলা স্বাস্থ্য কমপ্লেক্সে নিয়ে যান তারা। সেখানে শিশুটির অবস্থা সংকটাপন্ন দেখে জরুরি বিভাগের দায়িত্বরত চিকিৎসক জয়ন্ত দাস দ্রুত রাজশাহী মেডিকেল কলেজ হাসপাতালে নেওয়ার পরামর্শ দেন। রাজশাহী নেওয়ার প্রস্তুতির সময় তার মৃত্যু হয়।,চিকিৎসক জয়ন্ত দাস জানান, শিশু কৌশিককে সকাল ১০টার দিকে স্বাস্থ্য কমপ্লেক্সে নিয়ে আসেন তার স্বজনরা। তার শ্বাসনালিতে চকলেট জাতীয় কিছু দেখা যায়; কিন্তু এখানে উন্নত চিকিৎসার ব্যবস্থা না থাকায় শিশুটিকে রাজশাহী মেডিকেলে নেওয়ার জন্য বলা হয়। সেখানে নেওয়ার আগেই তার মৃত্যু হয়।",bn,2023-01-23 20:23:00+06:00
Jugantor,সংসদে নার্সিং ও মিডওয়াইফারি কাউন্সিল সংশোধন বিল পাস,national,https://www.jugantor.com/national/637871/%E0%A6%B8%E0%A6%82%E0%A6%B8%E0%A6%A6%E0%A7%87-%E0%A6%A8%E0%A6%BE%E0%A6%B0%E0%A7%8D%E0%A6%B8%E0%A6%BF%E0%A6%82-%E0%A6%93-%E0%A6%AE%E0%A6%BF%E0%A6%A1%E0%A6%93%E0%A7%9F%E0%A6%BE%E0%A6%87%E0%A6%AB%E0%A6%BE%E0%A6%B0%E0%A6%BF-%E0%A6%95%E0%A6%BE%E0%A6%89%E0%A6%A8%E0%A7%8D%E0%A6%B8%E0%A6%BF%E0%A6%B2-%E0%A6%B8%E0%A6%82%E0%A6%B6%E0%A7%8B%E0%A6%A7%E0%A6%A8-%E0%A6%AC%E0%A6%BF%E0%A6%B2-%E0%A6%AA%E0%A6%BE%E0%A6%B8,"বাংলাদেশ নার্সিং ও মিডওয়াইফারি কাউন্সিল (সংশোধন) বিল জাতীয় সংসদে পাস হয়েছে। সোমবার স্বাস্থ্যমন্ত্রী জাহিদ মালেক বিলটি সংসদে তুললে তা কণ্ঠভোটে পাস হয়। ,এর আগে বিলের ওপর দেওয়া জনমত যাচাই, বাছাই কমিটিতে প্রেরণ ও সংশোধনী প্রস্তাবগুলো নিষ্পত্তি করা হয়। স্বাস্থ্য মন্ত্রণালয়ের অধীনে দুটি বিভাগ সৃষ্টি হওয়ায় মূলত ২০১৬ সালের এই আইনটিতে সংশোধনী আনা হয়েছে।,বিলের উদ্দেশ্য ও কারণ সংবলিত বিবৃতিতে স্বাস্থ্যমন্ত্রী বলেন, বাংলাদেশ নার্সিং ও মিডওয়াইফারি কাউন্সিল আইন, ২০১৬ বলবৎ হওয়ার পর স্বাস্থ্য ও পরিবার কল্যাণ মন্ত্রণালয়ের অধীনে স্বাস্থ্য সেবা বিভাগ এবং স্বাস্থ্য শিক্ষা ও পরিবার কল্যাণ বিভাগ নামে দুটি পৃথক বিভাগ সৃষ্টি হওয়ায় এই আইনে ‘স্বাস্থ্য ও পরিবার কল্যাণ মন্ত্রণালয়’ এর জায়গায় ‘স্বাস্থ্য ও পরিবার কল্যাণ বিভাগ’ প্রতিস্থাপনের প্রয়োজনীয়তা দেখা দিয়েছে। ,এ ছাড়া ‘বাংলাদেশ নার্সিং কাউন্সিল’ এর পরিবর্তে ‘বাংলাদেশ নার্সিং ও মিডওয়াইফারি কাউন্সিল’, ‘সেবা পরিদফতর’ এর জায়গায় ‘নার্সিং ও মিডওয়াইফারি অধিদফতর’, স্বাস্থ্য অধিদফতরের জায়গায় স্বাস্থ্য সেবা অধিদফতরসহ কয়েকটি পদের নাম পরিবর্তন হওয়ায় আইনটি সংশোধন করা হচ্ছে।,বিল পাসের আলোচনায় স্বাস্থ্যমন্ত্রী বলেন, দেশে প্রয়োজনের তুলনায় নার্সের সংখ্যা কম। মোট চিকিৎসকের তিন গুণ নার্স প্রয়োজন হয়। নার্সের সংখ্যা বাড়ানোর কার্যক্রম চলছে।",bn,2023-01-23 21:01:00+06:00
Jugantor,খড়ির ঘরে শাবকসহ মেছোবাঘ,country-news,https://www.jugantor.com/country-news/637862/%E0%A6%96%E0%A7%9C%E0%A6%BF%E0%A6%B0-%E0%A6%98%E0%A6%B0%E0%A7%87-%E0%A6%B6%E0%A6%BE%E0%A6%AC%E0%A6%95%E0%A6%B8%E0%A6%B9-%E0%A6%AE%E0%A7%87%E0%A6%9B%E0%A7%8B%E0%A6%AC%E0%A6%BE%E0%A6%98,"ঝিনাইদহের হরিণাকুণ্ডুতে শাবকসহ একটি মা মেছোবাঘ ধরা পড়েছে। রোববার দুপুরে উপজেলার রঘুনাথপুর গ্রামে মেছোবাঘ ধরা পড়ে। সোমবার সকালে এ খবর ছড়িয়ে পড়লে শাবক ও মা বাঘটিকে দেখতে ভিড় করছেন এলাকার শত শত মানুষ।,গ্রামবাসী জানান, গ্রামের মাঠে জঙ্গলে কয়েক দিন ধরে বাঘের গর্জন পাওয়া যাচ্ছিল। এতে এলাকাবাসী সাবধানে ছিলেন। রোববার দুপুরে গ্রামের জনৈক সোলেমানের খড়ির ঘরে মেছোবাঘের একটি বাচ্চা দেখতে পান তারা। মা মেছোবাঘের দেখা না পেয়ে শাবকটি অতিমাত্রায় ডাকাডাকি শুরু করে দেয়। রাতে মা মেছোবাঘটি ধরার জন্য ফাঁদ পেতে রাখা হয়। গভীর রাতে ওই ফাঁদে আটকা পড়ে মা মেছোবাঘটি। পরে সেটিকে উদ্ধার করে খাঁচায় ভরে শাবকের কাছে নেওয়া হয়। এতে মা মেছোবাঘ ও শাবক শান্ত হয়।,এ বিষয়ে সংশ্লিষ্ট উপজেলা নির্বাহী কর্মকর্তা শাশ্বতী সাহা গণমাধ্যমে বলেন, শাবকসহ মেছোবাঘটি উদ্ধারের জন্য বন বিভাগকে খবর দেওয়া হয়েছে। বন বিভাগ পরবর্তী ব্যবস্থা গ্রহণ করবেন বলেও জানান তিনি।",bn,2023-01-23 20:10:00+06:00
Jugantor,"সিজারের পর প্রসূতির মৃত্যু, বেঁচে আছে নবজাতক",country-news,https://www.jugantor.com/country-news/637864/%E0%A6%B8%E0%A6%BF%E0%A6%9C%E0%A6%BE%E0%A6%B0%E0%A7%87%E0%A6%B0-%E0%A6%AA%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%82%E0%A6%A4%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%AC%E0%A7%87%E0%A6%81%E0%A6%9A%E0%A7%87-%E0%A6%86%E0%A6%9B%E0%A7%87-%E0%A6%A8%E0%A6%AC%E0%A6%9C%E0%A6%BE%E0%A6%A4%E0%A6%95,"কিশোরগঞ্জের শহীদ সৈয়দ নজরুল ইসলাম মেডিকেল কলেজ হাসপাতালের পাশে গড়ে ওঠা একটি বেসরকারি হাসপাতালে সিজারিয়ান অপারেশনের পর রূপালী বেগম (১৮) নামে এক প্রসূতি মায়ের মৃত্যুর অভিযোগ উঠেছে। তবে বেঁচে আছে নবজাতক।,রোববার রাত ৯টার দিকে শহরতলীর যশোদল এলাকায় অবস্থিত আল-হেরা ডিজিটাল ডায়াগনস্টিক সেন্টার অ্যান্ড হাসপাতালে এ ঘটনা ঘটে।,অভিযোগে জানা গেছে, জেলার পাকুন্দিয়া উপজেলার পাটুয়াভাঙ্গা এলাকার সৌদী প্রবাসী পলিন মিয়ার স্ত্রী রূপালী বেগমকে রোববার বিকালে আল-হেরা ডিজিটাল ডায়াগনস্টিক সেন্টার অ্যান্ড হসপিটালে ভর্তি করা হয়। এ সময় ডা. আক্তার নাহার জ্যোতি গৃহবধূ রূপালীকে সিজারিয়ান অপারেশন করার জন্য অপারেশন থিয়েটারে নিয়ে যান। কিছুক্ষণ পর তার একটি পুত্রসন্তান জন্ম হয়।,স্বজনদের অভিযোগ, সন্তান জন্ম নেওয়ার দীর্ঘ সময় পার হলেও রূপালী বেগমকে রহস্যজনক কারণে অপারেশন থিয়েটার থেকে বের করা হচ্ছিল না। শেষে রাত ৯টার দিকে গৃহবধূ রূপালীকে ওটি থেকে অচেতন অবস্থায় বের করে স্বজনদের না জানিয়ে তড়িঘড়ি করে ময়মনসিংহ মেডিকেল কলেজ হাসপাতালে নিয়ে যান ওই ডায়াগনস্টিক সেন্টারের কর্মকর্তারা। তবে ময়মনসিংহ নেওয়ার পথেই রাত ১০টার দিকে রূপালী বেগমের মৃত্যু হয়। এ ঘটনার পর পরই হাসপাতাল ছেড়ে পালিয়ে যান হাসপাতালটির কর্মকর্তারা।,কিশোরগঞ্জ সদর থানার পরিদর্শক (তদন্ত) মো. মোখলেছুর রহমান বলেন, ওই  হাসপাতালের দায়িত্বশীল কাউকে খুঁজে পাওয়া যায়নি। তবে পুলিশ বিষয়টি খতিয়ে দেখছে। এ ঘটনায় মামলার এজাহার পাওয়ার পর আইনগত ব্যবস্থা নেওয়া হবে। নিহতের মরদেহ উদ্ধার করে ময়নাতদন্তের জন্য কিশোরগঞ্জ জেনারেল হাসপাতাল মর্গে পাঠানো হয়েছে। রূপালী বেগমের  নবজাতক সন্তানকে এমন পরিস্থিতিতে কিশোরগঞ্জ জেনারেল হাসপাতালের চাইল্ড কেয়ার বিভাগে ভর্তি করা হয়েছে।",bn,2023-01-23 20:18:00+06:00
Jugantor,‘নেতা-মন্ত্রী এই পাড়ায় ঢোকা নিষেধ’ হুঁশিয়ারি এলাকাবাসীর,international,https://www.jugantor.com/international/637873/%E0%A6%A8%E0%A7%87%E0%A6%A4%E0%A6%BE%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%8F%E0%A6%87-%E0%A6%AA%E0%A6%BE%E0%A6%A1%E0%A6%BC%E0%A6%BE%E0%A7%9F-%E0%A6%A2%E0%A7%8B%E0%A6%95%E0%A6%BE-%E0%A6%A8%E0%A6%BF%E0%A6%B7%E0%A7%87%E0%A6%A7-%E0%A6%B9%E0%A7%81%E0%A6%81%E0%A6%B6%E0%A6%BF%E0%A7%9F%E0%A6%BE%E0%A6%B0%E0%A6%BF-%E0%A6%8F%E0%A6%B2%E0%A6%BE%E0%A6%95%E0%A6%BE%E0%A6%AC%E0%A6%BE%E0%A6%B8%E0%A7%80%E0%A6%B0,"জনপ্রতিনিধিদের উদ্দেশে দেয়ালে লিখে হুঁশিয়ারি বার্তা দিলেন পশ্চিমবঙ্গের পুরাতন মালদহ ব্লকের মঙ্গলবাড়ি গ্রাম পঞ্চায়েতের পাঁসিপাড়া এলাকার বাসিন্দারা।,পশ্চিমবঙ্গ রাজ্য সরকারের পক্ষে ‘দিদির দূত’ কর্মসূচি শুরু হয়েছে। এই গ্রামেও দিদির দূতরা আসবেন- এই খবর চাউর হতেই পাঁসিপাড়ায় শুরু হয় দেওয়াল লিখন।  লেখা হয়- ‘নেতা-মন্ত্রী এই পাড়ায় প্রবেশ নিষেধ।’,আনন্দবাজার পত্রিকার এক প্রতিবেদনে বলা হয়েছে- গ্রামবাসীর অভিযোগ, তাদের এলাকার রাস্তা যাতায়াতের উপযুক্ত নয়। রাস্তা মেরামতের দাবিতে একাধিকবার তারা বিক্ষোভ করেছেন। পথ অবরোধও করেছেন। প্রতিশ্রুতি মিললেও সমাধান হয়নি। স্থানীয় নেতা থেকে মন্ত্রী ও এমপিদের বাড়িতে তারা গিয়েছেন; কিন্তু জনপ্রতিনিধিরা শুধু আশ্বাসই দিয়েছেন। ,এর মধ্যেই রাজ্য সরকারের পক্ষে ‘দিদির দূত’ কর্মসূচি শুরু হয়। স্থানীয় নেতা-মন্ত্রীরা গ্রামবাসীর দুয়ারে দুয়ারে গিয়ে তাদের অভাব-অভিযোগ শুনছেন। এই গ্রামেও ‘দিদির দূতরা' আসবেন- এ খবর চাউর হতেই পাঁসিপাড়ায় দেয়ালে এ ধরনের লেখা হয়।,ললিতা চৌধুরী নামে এক বাসিন্দা বলেন, ‘আমার গ্রামে কিছুই নেই। দিদির দূতদের তাই ঢুকতে দেব না। ভোটও দেব না।’,গোপাল ঋষি নামে আরেক বাসিন্দাও একই কথা বলেন। তিনি বলেন, পঞ্চায়েত ভোট আসছে। নেতা-মন্ত্রীরা মিটিং করছেন। এলাকায় এলাকায় ঘুরছেন; কিন্তু ৩ বছর ধরে যে পঞ্চায়েত সদস্যরা আছেন, তারা তো কোনো কাজ করেননি। রাস্তা হয়নি। পানির ব্যবস্থা করেনি। আলো এবং পয়োনিষ্কাশন ব্যবস্থাও নেই। তাই তাদের প্রবেশ নিষেধ।,এ বিষয়ে মালদহের তৃণমূল জেলা সভাপতি আব্দুল রহিম বক্সি বলেন, অভাব-অভিযোগ শোনার জন্যই তো এমন (দিদির দূত) কর্মসূচি। সমস্যা সমাধান হয়ে গেলে গ্রামবাসীর ক্ষোভ থাকবে না। ,তিনি আরও দাবি করেন, বিজেপির ফাঁদে পড়ে গ্রামবাসীর কয়েকজন এমন দেয়াল লিখেছেন। তাতে অবশ্য বিজেপি হালে পানি পাবে না।,দেয়াল লিখন নিয়ে মালদহ উত্তরের এমপি খগেন মুর্মুর কথায়- দিদির ভূতের ভয়ে আতঙ্কিত এলাকাবাসী। আবার হয়তো প্রকল্পের সুবিধা পাইয়ে দিতে কাটমানি তোলার ফন্দি করেছেন দিদির ভাইয়েরা। তাই দিদির দূতদের গ্রামে প্রবেশ নিষিদ্ধ করে প্রচার করছেন এলাকাবাসী।,গত ২ জানুয়ারি তৃণমূলের মেগা বৈঠকে নতুন কর্মসূচি ঘোষণা করেন পশ্চিমবঙ্গের মুখ্যমন্ত্রী মমতা ব্যানার্জি। ‘দিদির সুরক্ষাকবচ’ নামে কর্মসূচির লক্ষ্য ছিল আরও নিবিড় জনসংযোগ। তারই একটি অংশ ‘দিদির দূত’ হয়ে গ্রামে গ্রামে ঘোরা। ১১ জানুয়ারি থেকে এ কর্মসূচি শুরু হয়। বিভিন্ন জেলায় একেকটি দল কাজ করছে। তারকা বিধায়ক, এমপি থেকে নেতা, মন্ত্রী- সবাইকে যেতে হবে জনতার দুয়ারে- এমনই কড়া নির্দেশ ছিল তৃণমূল নেত্রী মমতার।",bn,2023-01-23 21:17:00+06:00
Jugantor,ধর্ষণচেষ্টার দায়ে বৃদ্ধের ১০ বছর কারাদণ্ড,country-news,https://www.jugantor.com/country-news/637866/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A7%A7%E0%A7%A6-%E0%A6%AC%E0%A6%9B%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1,"নাটোরে ধর্ষণচেষ্টার অভিযোগ প্রমাণিত হওয়ায় মো. আব্দুল আজিজ  (৬৩) নামের এক বৃদ্ধের ১০ বছর সশ্রম কারাদণ্ড ও ২০ হাজার টাকা জরিমানা করা হয়েছে। সোমবার দুপুরে নাটোরের নারী ও শিশু নির্যাতন দমন ট্রাইব্যুনালের বিচারক (দায়রা জজ) মুহাম্মদ আব্দুর রহিম এ আদেশ দেন।,আব্দুল আজিজ নাটোরের সিংড়া উপজেলার সোয়াইর গ্রামের বাসিন্দা।,নারী ও শিশু নির্যাতন দমন ট্রাইব্যুনাল সূত্রে জানা যায়, সিংড়া উপজেলার স্বামী পরিত্যক্তা এক নারী সন্তানদের নিয়ে নিজ বাড়িতে বসবাস করতেন। ২০১৮ সালের ১৩ মার্চ দুপুরে সন্তানদের অনুপস্থিতিতে আসামি আব্দুল আজিজ ওই নারীর শয়নঘরে প্রবেশ করে ওই নারীকে ধর্ষণের চেষ্টা করেন। এ সময় ওই নারীর চিৎকারে আশপাশের লোকজন ছুটে এসে আব্দুল আজিজকে হাতেনাতে আটক করেন; কিন্তু প্রভাবশালী হওয়ায় আসামির স্বজনরা সেখানে গিয়ে আসামিকে ছিনিয়ে নিয়ে যান।,এ ঘটনায় ওই নারী সিংড়া থানায় মামলা করতে গেলে ভারপ্রাপ্ত কর্মকর্তা মামলা গ্রহণ করেননি। ঘটনার পাঁচ দিন পর ১৮ মার্চ ওই নারী নাটোরের নারী ও শিশু নির্যাতন দমন ট্রাইব্যুনালে মামলা করেন। মামলাটি সিনিয়র জুডিশিয়াল ম্যাজিস্ট্রেট সুলতান মাহমুদ তদন্ত করে ট্রাইব্যুনালে প্রতিবেদন জমা দেন।,প্রতিবেদনে অভিযোগের সত্যতা আসায় আসামির বিরুদ্ধে গ্রেফতারি পরোয়ানা জারি করা হয়। পরে আসামি জামিনে মুক্ত হয়ে আত্মগোপনে চলে যান।,নাটোরের নারী ও শিশু নির্যাতন দমন ট্রাইব্যুনালের সরকারি কৌঁসুলি আনিছুর রহমান বলেন, বিচার চলাকালে আসামি পলাতক থাকায় আদালত সাক্ষীদের জবানবন্দির ভিত্তিতেই আসামিকে দোষী সাব্যস্ত করে রায় দিয়েছেন। আব্দুল আজিজ আটকের দিন থেকে এ রায় কার্যকর হবে। জেলা ম্যাজিস্ট্রেটকে অর্থদণ্ডের ২০ হাজার টাকা আদায় করে ভুক্তভোগী বাদীকে ক্ষতিপূরণ হিসেবে দেওয়ার নির্দেশও দেন আদালত।,দণ্ডাদেশের বিষয়টি ট্রাইব্যুনালের পেশকার সাইফুল ইসলাম নিশ্চিত করেছেন।",bn,2023-01-23 20:26:00+06:00
Jugantor,ওভারটেক করতে যাওয়াই কাল হলো কলেজছাত্রের,country-news,https://www.jugantor.com/country-news/637867/%E0%A6%93%E0%A6%AD%E0%A6%BE%E0%A6%B0%E0%A6%9F%E0%A7%87%E0%A6%95-%E0%A6%95%E0%A6%B0%E0%A6%A4%E0%A7%87-%E0%A6%AF%E0%A6%BE%E0%A6%93%E0%A7%9F%E0%A6%BE%E0%A6%87-%E0%A6%95%E0%A6%BE%E0%A6%B2-%E0%A6%B9%E0%A6%B2%E0%A7%8B-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0,"দ্রুতগামী বাস ওভারটেক করতে যাওয়াই কাল হলো কলেজছাত্র শাকিল আহমেদের। সোমবার সকাল সোয়া ৬টার দিকে নেত্রকোনা জেলা শহরের প্রধান সড়কের ছোটবাজার এলাকায় বাস ওভারটেক করতে গিয়ে নিহত হয়েছেন তিনি।,নিহত শাকিল আহমেদ (২০) সদর উপজেলার সিংহেরবাংলা গ্রামের আবেদ হাসানের ছেলে। তিনি নেত্রকোনা সরকারি কলেজের ব্যবস্থাপনা বিভাগের অনার্স দ্বিতীয় বর্ষের ছাত্র ছিলেন।,প্রত্যক্ষদর্শীরা জানান, সোমবার সকাল ৬টার দিকে শাকিল ও তার বড়ভাই মেজর সোহাগ আহমেদ মোটরসাইকেলে পারলা বাসস্ট্যান্ডে যান। এরপর সোহাগকে বাসে তুলে দিয়ে শাকিল আবার মোটরসাইকেলে বাড়ি ফিরছিলেন। এ সময় জেলা শহরের ছোটবাজার এলাকায় আসার পর একটি নৈশকোচকে দ্রুত ওভারটেক করতে গিয়ে একটি বৈদ্যুতিক খুঁটিতে ধাক্কা লাগে। তখন রাস্তায় পড়ে গিয়ে তিনি গুরুতর আহত হন। পরে স্থানীয়রা তাকে নেত্রকোনা আধুনিক সদর হাসপাতালে নিলে চিকিৎসক তাকে মৃত বলে জানান।,নেত্রকোনা মডেল থানার ওসি খন্দকার শাকের আহমেদ ঘটনার সত্যতা স্বীকার করে বলেন, নিহতের স্বজনদের সঙ্গে কথা বলে আইনি ব্যবস্থা নেওয়া হবে। তবে এ ঘটনায় বাস বা চালককে আটক করা যায়নি।",bn,2023-01-23 20:27:00+06:00
Jugantor,বিয়ে করেছেন চিত্রনায়িকা একা,entertainment,https://www.jugantor.com/entertainment/637848/%E0%A6%AC%E0%A6%BF%E0%A7%9F%E0%A7%87-%E0%A6%95%E0%A6%B0%E0%A7%87%E0%A6%9B%E0%A7%87%E0%A6%A8-%E0%A6%9A%E0%A6%BF%E0%A6%A4%E0%A7%8D%E0%A6%B0%E0%A6%A8%E0%A6%BE%E0%A7%9F%E0%A6%BF%E0%A6%95%E0%A6%BE-%E0%A6%8F%E0%A6%95%E0%A6%BE,"এক সময়ের জনপ্রিয় চিত্রনায়িকা একা বিয়ে করেছেন। বিষয়টি নিশ্চিত করেছেন তিনি নিজেই।  ,একা জানান, তার স্বামী এখন দেশের বাইরে। দেশে ফিরলেই বিয়ের বিষয়টি আনুষ্ঠানিকভাবে জানাবেন। এখন তিনি সবিস্তারে কিছুই জানাতে আগ্রহী নন।,বিয়ের বিষয়টি নিশ্চিত করে এই অভিনেত্রী বলেন, ঝামেলা ছিল। ঝামেলাগুলো মিটে যাওয়ার পর আমরা বিয়ে করেছি। কিছুদিনের মধ্যেই পার্টি করে বিষয়টি সবাইকে জানাব।,চিত্রনায়িকা একাকে সর্বশেষ ২০১২ সালে তাকে বড় পর্দায় দেখা গেছে। মাঝখানে গৃহকর্মী নির্যাতনের মামলায় গ্রেফতার হয়ে আলোচনায় আসেন। ,১৯৯৭ সালে ঢাকাই চলচ্চিত্রে যাত্রা শুরু হয় একার। শাহিদা আরবি সিমন নাম নিয়ে তোজাম্মেল হক বকুল পরিচালিত ‘রাখাল রাজা’ সিনেমার মাধ্যমে চলচ্চিত্রে অভিষেক হয় তার। পরের বছর প্রয়াত অভিনেতা মান্নার সঙ্গে জুটি বেঁধে ‘তেজী’ সিনেমায় অভিনয় করেন। সিনেমাটি পরিচালনা করেন গুণী নির্মাতা কাজী হায়াৎ।",bn,2023-01-23 18:44:00+06:00
Jugantor,রাষ্ট্রপতি নির্বাচন নিয়ে স্পিকার-সিইসি বৈঠক কাল,national,https://www.jugantor.com/national/637839/%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A7%8D%E0%A6%AA%E0%A6%BF%E0%A6%95%E0%A6%BE%E0%A6%B0%E0%A6%B8%E0%A6%BF%E0%A6%87%E0%A6%B8%E0%A6%BF-%E0%A6%AC%E0%A7%88%E0%A6%A0%E0%A6%95-%E0%A6%95%E0%A6%BE%E0%A6%B2,"পরবর্তী রাষ্ট্রপতি নির্বাচন নিয়ে স্পিকার ড. শিরীন শারমিন চৌধুরীর সঙ্গে বৈঠকে বসছেন প্রধান নির্বাচন কমিশনার (সিইসি) কাজী হাবিবুল আউয়াল। ,মঙ্গলবার দুপুর ২ টায় জাতীয় সংসদ ভবনে স্পিকারের কার্যালয়ে এ বৈঠক অনুষ্ঠিত হবে।,সংবিধান অনুযায়ী, রাষ্ট্রপতি কার্যভার গ্রহণের তারিখ থেকে পরবর্তী পাঁচ বছর তার পদে অধিষ্ঠিত থাকতে পারেন। বর্তমান রাষ্ট্রপতি মো. আবদুল হামিদ ২০১৮ সালের ২৪ এপ্রিল কার্যভার গ্রহণ করেন। সে অনুযায়ী তার দায়িত্বের পাঁচ বছর মেয়াদ শেষ হচ্ছে আগামী ২৩ এপ্রিল। ,রাষ্ট্রপতির মেয়াদ শেষ হওয়ার কারণে পদটি শূন্য হলে মেয়াদ শেষ হওয়ার পূর্ববর্তী ৯০ থেকে ৬০ দিনের মধ্যে নির্বাচন করার বিধান আছে।,সংবিধানের এসব বিধানের আলোকে পরবর্তী রাষ্ট্রপতি নির্বাচনের সময় গণনা শুরু হবে আগামী ২৪ জানুয়ারি। ভোট গ্রহণ করতে হবে ২৩ ফেব্রুয়ারির মধ্যে।,২০১৮ সালের ২৫ জানুয়ারি সর্বশেষ এ নির্বাচনের তফসিল ঘোষণা করা হয়েছিল। মনোনয়নপত্র দাখিলের শেষ সময় ছিল ৫ ফেব্রুয়ারি। মনোনয়নপত্র বাছাই করা হয় ৭ ফেব্রুয়ারি। প্রার্থিতা প্রত্যাহারের সময় ছিল ১০ ফেব্রুয়ারি। ,ভোট গ্রহণের সময় রাখা হয়েছি ১৮ ফেব্রুয়ারি। সে সময় ২২ দিনের মধ্যে পুরো কার্যক্রম সম্পন্ন করার সিদ্ধান্ত নিয়েছিল নির্বাচন কমিশন। তখন বর্তমান রাষ্ট্রপতি একক প্রার্থী থাকায় বিনাপ্রতিদ্বন্দ্বিতায় নির্বাচিত হয়েছিলেন।,সাবেক রাষ্ট্রপতি মো. জিল্লুর রহমান সিঙ্গাপুরে চিকিৎসাধীন থাকাকালে ২০১৩ সালের ১৪ মার্চ থেকে মো. আবদুল হামিদ ভারপ্রাপ্ত রাষ্ট্রপতির দায়িত্ব পালন করেন। ওই বছর ২০ মার্চ রাষ্ট্রপতি জিল্লুর রহমান মৃত্যুবরণ করলে মো. আবদুল হামিদ সেদিন থেকে অস্থায়ী রাষ্ট্রপতির দায়িত্ব পালন করেন। পরবর্তীতে ২২ এপ্রিল তিনি বিনাপ্রতিদ্বন্দ্বিতায় রাষ্ট্রপতি নির্বাচিত হন এবং ২৪ এপ্রিল বাংলাদেশের ২০তম রাষ্ট্রপতি হিসেবে শপথ গ্রহণ করেন।,এর পর মো. আবদুল হামিদ ২০১৮ সালের ৭ ফেব্রুয়ারি ধারাবাহিকভাবে দ্বিতীয় মেয়াদে বিনাপ্রতিদ্বন্দ্বিতায় রাষ্ট্রপতি নির্বাচিত হন এবং ওই বছর ২৪ এপ্রিল ২১তম রাষ্ট্রপতি হিসেবে শপথ গ্রহণ করেন। সংবিধান অনুযায়ী দুই মেয়াদে রাষ্ট্রপতি পদে অধিষ্ঠিত হওয়ায় তিনি আর এ পদে প্রার্থী হতে পারবেন না। ,সংবিধানের নির্দেশনা মেনে দেশের ২২তম রাষ্ট্রপতি নির্বাচন আগামী ২২ ফেব্রুয়ারির মধ্যে নির্বাচন কমিশনকে সম্পন্ন করতে হবে। সেক্ষেত্রে ফেব্রুয়ারির ১৯ বা ২০ তারিখকে ভোটগ্রহণের তারিখ হিসেবে চূড়ান্ত করে ৪ বা ৫ ফেব্রুয়ারি তফসিল ঘোষণা হতে পারে। ",bn,2023-01-23 17:35:00+06:00
Jugantor,ভোলার নতুন গ্যাস কূপে আগুন প্রজ্বালন,country-news,https://www.jugantor.com/country-news/637872/%E0%A6%AD%E0%A7%8B%E0%A6%B2%E0%A6%BE%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%95%E0%A7%82%E0%A6%AA%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%AA%E0%A7%8D%E0%A6%B0%E0%A6%9C%E0%A7%8D%E0%A6%AC%E0%A6%BE%E0%A6%B2%E0%A6%A8,"ভোলা জেলা সদরের পশ্চিম ইলিশায় নতুন কূপ ভোলা নথ-২ সফলভাবে খনন সম্পন্ন হয়েছে। সোমবার সন্ধ্যায় ওই কূপে গ্যাসের বার্ন (আগুন) প্রজ্বালন করা হয়। এটি পরীক্ষার অংশ বলে জানান বাপেক্স কর্মকর্তারা।,এ কূপের মধ্য দিয়ে ভোলায় ৮টি কূপের খনন কাজ শেষ হচ্ছে। এটি জেলা সদর উপজেলার পশ্চিম ইলিশার  দক্ষিণ চরপাতা গ্রামে চেয়ারম্যান বাড়ির কাছে অবস্থিত।,বাপেক্স ব্যবস্থাপনা পরিচালক মো. আলী জানান, ৩ হাজার ৫২৮ মিটার গভীরে গ্যাসের অস্তিত্ব পাওয়া যায়। এটি বর্তমানে পরীক্ষার জন্য আগুন প্রজ্বালন করা হয়। ৭২ ঘণ্টা পর মজুদের বিষয়টি নিশ্চিত হবে। তবে ধারণা করা হচ্ছে এই কূপ থেকে প্রতিদিন ২০ মিলিয়ন এমএমসিএফ গ্যাস পাওয়া যাবে।,আরও একটি কূপ খনন করা হবে বলেও সূত্র জানায়। তবে কী পরিমাণ গ্যাসের মজুদ পাওয়া যাবে- এই মুহূর্তে জানাতে পারছেন না সংশ্লিষ্টরা।,সূত্র জানায়, নতুন নতুন কূপ খননের ফলে গ্যাসের মজুদ বাড়ছে। একই সঙ্গে সন্ধান করা হচ্ছে নতুন নতুন গ্যাস পয়েন্টের। এছাড়া চরফ্যাশন ও মনপুরা উপজেলায় গ্যাসের অস্তিত্ব চিহ্নিত করতে সিসিমিক জরিপ শুরু করা হবে।,এর আগে বাপেক্সের ব্যবস্থাপনা পরিচালক মো. আলী বাপেক্স নিয়ন্ত্রিত গ্যাস কূপ এলাকা পরিদর্শন করেন। বাপেক্সের তত্ত্বাবধানে এসব কূপ খনন ও জরিপ হচ্ছে বলেও তিনি জানান। এর আগের ৭টি কূপে ২ ট্রিলিয়নের বেশি ঘনফুট গ্যাসের মজুদ রয়েছে।,গত মাসে টবগী-২ কূপ খনন শেষে মজুদ গ্যাস উত্তোলনের জন্য প্রস্তুত রাখা হয়। বর্তমানে কেবল ৪টি কূপ থেকে গ্যাস উত্তোলন হচ্ছে। প্রতিদিন ১৪০ এমএমসিএফ গ্যাস উত্তোলন করা গেলেও এর সম্পূর্ণ ব্যবহার হচ্ছে না। বর্তমানে ৪টি বিদ্যুৎ প্লান্টসহ ক্ষুদ্র কয়েকটি শিল্প প্রতিষ্ঠানে গ্যাস ব্যবহার হচ্ছে। এতে মাত্র ৮০ এমএমসিএফ গ্যাস ব্যবহার হচ্ছে। গ্যাসভিত্তিক বিদ্যুৎ প্লান্ট থেকে বর্তমানে বিদ্যুৎ উৎপাদন হচ্ছে দৈনিক ৪৮৫ মেগাওয়াট বিদ্যুৎ।,এদিকে গ্যাসের মজুদ থাকলেও আবাসিক ও বাণিজ্যিক সংযোগের অনুমতি দেওয়া হচ্ছে না। ফলে মজুদ গ্যাসের ব্যবহার নিশ্চিত হচ্ছে না। ভোলায় গ্যাসের মজুদ রয়েছে। এ কারণে ইতোমধ্যে বেশ কিছু শিল্প প্রতিষ্ঠান শিল্পায়নের কাজ শুরু করেছে। অনেকে জমিগ্রহণ করেছেন। ওই সব প্রতিষ্ঠানও ইতোমধ্যে গ্যাসের জন্য আবেদন করেছে।,এছাড়া আবাসিক সংযোগের জন্য প্রায় ২ হাজার আবেদন ঝুলে আছে। নতুন গ্যাস সংযোগের জন্য গেল সপ্তাহে প্রধানমন্ত্রী বরাবর স্মারকলিপি দিয়েছে ঘরে ঘরে গ্যাস সংযোগ জেলা চাই সংগঠনের পক্ষ থেকে।",bn,2023-01-23 21:17:00+06:00
Jugantor,বায়ুদূষণ কমাতে অত্যাধুনিক মেশিনে পানি ছিটাচ্ছে ডিএনসিসি,capital,https://www.jugantor.com/capital/637843/%E0%A6%AC%E0%A6%BE%E0%A7%9F%E0%A7%81%E0%A6%A6%E0%A7%82%E0%A6%B7%E0%A6%A3-%E0%A6%95%E0%A6%AE%E0%A6%BE%E0%A6%A4%E0%A7%87-%E0%A6%85%E0%A6%A4%E0%A7%8D%E0%A6%AF%E0%A6%BE%E0%A6%A7%E0%A7%81%E0%A6%A8%E0%A6%BF%E0%A6%95-%E0%A6%AE%E0%A7%87%E0%A6%B6%E0%A6%BF%E0%A6%A8%E0%A7%87-%E0%A6%AA%E0%A6%BE%E0%A6%A8%E0%A6%BF-%E0%A6%9B%E0%A6%BF%E0%A6%9F%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%A1%E0%A6%BF%E0%A6%8F%E0%A6%A8%E0%A6%B8%E0%A6%BF%E0%A6%B8%E0%A6%BF,"বায়ুদূষণ কমাতে ধুলাবালি নিবারণে ঢাকা উত্তর সিটি কর্পোরেশন (ডিএনসিসি) অত্যাধুনিক স্প্রে ক্যাননের মাধ্যমে পানি ছিটাচ্ছে। দুটি স্প্রে ক্যানন ডিএনসিসি এলাকার মহাসড়কে পানি ছিটানোর কাজে ব্যবহার করা হচ্ছে। ,ডিএনসিসির আওতাধীন পুরো এলাকার মহাসড়ককে দুটি ভাগে ভাগ করে একদিন অন্তর অন্তর অত্যাধুনিক প্রযুক্তির এমন দু’টি মেশিন দিয়ে পানি ছিটানো হচ্ছে।  এ গড়িতে মূলত বায়ুদূষণ কমাতে স্প্রে করে পানি ছিটানো হয়। প্রতিটি গাড়িতে ১৫ হাজার লিটার পানি ধরে এবং একটানা ৫ ঘণ্টাব্যাপী স্প্রে করতে পারে। এছাড়া রাস্তা ভেজানোর জন্যও রয়েছে স্প্রিং লেয়ার সিস্টেম।,
বনানী নেভি গেইট থেকে সোমবার সকালে স্প্রের কাজ শুরু করে ক্যানন-১। এয়ারপোর্ট, উত্তরা হাউস বিল্ডিং হয়ে আবার বনানী কবরস্থান এলাকায় এসে কাজ শেষ করে।,অন্যদিকে ক্যানন-২ মিরপুর রোড/মাজার রোড সিগন্যাল থেকে স্প্রের কাজ শুরু করে। এরপর গণভবন এলাকায়, মানিক মিয়া এভিনিউ, বিজয় সরণি, জাহাঙ্গীর গেট, প্রধানমন্ত্রীর কার্যালয়, ফার্মগেট, কারওরানবাজার, মগবাজার হয়ে গাবতলী গিয়ে পানি ছিটানো শেষ করে।,
মহাসড়ক ছাড়াও ডিএনসিসি এলাকার অন্যান্য সড়কগুলোতে ১০টি ওয়াটার ব্রাউজার (পানি ছিটানোর মেশিন) দিয়ে প্রতিদিন সকালে ও বিকালে দুইবার পানি ছিটানো হয়। শীতকালে ধুলাবালির পরিমাণ বেশি থাকায় পানি ছিটানোর কাজ চলমান থাকবে।,উল্লেখ্য, নির্মাণাধীন সড়কে বিশেষ গুরুত্ব দিয়ে বেশি পরিমাণ পানি ছিটানো হয়। এছাড়া অন্যান্য সংস্থা এবং মেট্রোরেল, বিআরটি, এক্সপ্রেসওয়েসহ অন্যান্য চলমান প্রকল্প ও যেকোনো ভবন নির্মাণের সময় ধুলাবালি সৃষ্টি হয়ে যেন বায়ু দূষণ ও পরিবেশের ক্ষতি না হয় সেজন্য সমন্বয় সভায় নির্মাণসামগ্রী ঢেকে রেখে যথাযথ ব্যবস্থা নেওয়ার জন্য ডিএনসিসির পক্ষ থেকে আহবান জানানো হয়।,
 ",bn,2023-01-23 18:06:00+06:00
Jugantor,‘বঙ্গবন্ধু হত্যাকাণ্ডের তদন্তে অনুসন্ধান কমিশন কেন নয়’,national,https://www.jugantor.com/national/637840/%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%A3%E0%A7%8D%E0%A6%A1%E0%A7%87%E0%A6%B0-%E0%A6%A4%E0%A6%A6%E0%A6%A8%E0%A7%8D%E0%A6%A4%E0%A7%87-%E0%A6%85%E0%A6%A8%E0%A7%81%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8-%E0%A6%95%E0%A6%AE%E0%A6%BF%E0%A6%B6%E0%A6%A8-%E0%A6%95%E0%A7%87%E0%A6%A8-%E0%A6%A8%E0%A7%9F,"জাতির পিতা বঙ্গবন্ধু শেখ মুজিবুর রহমানকে সপরিবারে হত্যার পেছনের ষড়যন্ত্র ও ষড়যন্ত্রকারীদের খুঁজে বের করতে ‘জাতীয় অনুসন্ধান কমিশন’ গঠনের বিষয়ে রুল দিয়েছেন হাইকোর্ট।,সাংবিধানিক চেতনা ও জাতীয় মূল্যবোধ স্বার্থে দ্য কমিশনস অব ইনকোয়ারি অ্যাক্ট, ১৯৫৬ অনুযায়ী একটি জাতীয় অনুসন্ধান গঠনের নির্দেশ কেন দেওয়া হবে না- রুলে তা জানতে চাওয়া হয়েছে। ,একই সঙ্গে কমিশন গঠনে নিষ্ক্রিয়তা কেন আইনগত কর্তৃত্ববহির্ভূত ঘোষণা করা হবে না, তাও জানতে চাওয়া হয়েছে রুলে। চার সপ্তাহের মধ্যে মন্ত্রিপরিষদ সচিব, আইন সচিব, স্বরাষ্ট্র সচিব ও অর্থ সচিবকে রুলের জবাব দিতে বলা হয়েছে।,দুই বছর আগে কমিশন গঠনের নির্দেশনা চাওয়ার এক রিটে প্রাথমিক শুনানির পর সোমবার এ রুল দেন বিচারপতি কেএম কামরুল কাদের ও বিচারপতি মোহাম্মদ আলীর দ্বৈত বেঞ্চ। ,গত কয়েক বছর ধরে এ দাবির পক্ষে উচ্চকিত অনেকেই। তিন বছর আগে ২০২০ সালে ১৩ নভেম্বর জাতীয় সংসদে এ নিয়ে আলোচনা হয়। সর্বদলীয় নিরপেক্ষ তদন্ত কমিশনের মাধ্যমে বঙ্গবন্ধু হত্যাকাণ্ডের নেপথ্যের মাস্টারমাইন্ড ও কুশীলবদের চিহ্নিত করে একটি শ্বেতপত্র প্রকাশ করার দাবিও তোলা হয় সেদিন।,সরকারের বিভিন্ন মন্ত্রী-এমপি ছাড়াও বিশিষ্ট নাগরিকদের অনেকেই বিভিন্ন সময় এ দাবি তুলেছেন। ২০২১ সালে জাতীয় শোক দিবসের আলোচনায় প্রধানমন্ত্রী শেখ হাসিনা বলেছিলেন, ‘জাতির পিতা বঙ্গবন্ধু শেখ মুজিবুর রহমান হত্যায় যারা জড়িত এবং যারা এ হত্যাকাণ্ডের ক্ষেত্র প্রস্তুত করেছে ও খুনিদের পাশে ছিল, তারাও সমানভাবে দায়ী। জাতির পিতা হত্যাকাণ্ডের সঙ্গে জড়িতদের বিচার হয়েছে। এ হত্যার নেপথ্য ষড়যন্ত্রকারীদেরও মুখোশ উন্মোচন করা হবে। সেদিন বেশি দূরে নয়, সময়ের ব্যাপার মাত্র।’,প্রধানমন্ত্রীর এই বক্তব্যের দুই মাস পরই বিশ্বের বিভিন্ন রাষ্ট্রনায়ক, রাজনীতিকদের হত্যাকাণ্ড, অন্তর্ধান নিয়ে কমিশন গঠনের উদাহরণ তুলে ধরে ২০২১ সালের ২৫ অক্টোবর সুপ্রিমকোর্টের আইনজীবী সুবীর নন্দী দাসের পক্ষে রিট দায়ের করেন আইনজীবী মো. আসফাকোজ্জোহা।,ব্রিটিশ ঔপনিবেশিক আমলে ভারতের স্বাধীনতা সংগ্রামের কিংবদন্তি নেতা সুভাষ চন্দ্র বসুর অন্তর্ধান নিয়ে ১৯৫৬ সালের ৫ এপ্রিল ও পরে বিভিন্ন সময় গঠন করা কমিশনসহ ১৯৬৩ সালে মার্কিন যুক্তরাষ্ট্রের ৩৫তম প্রেসিডেন্ট জন এফ কেনেডি হত্যাকাণ্ড, শ্রীলংকার চতুর্থ প্রেসিডেন্ট সলোমন বন্দরনায়েক হত্যাকাণ্ডের পেছনের কুশীলবদের খুঁজে বের করতে কমিশন গঠনের উদাহরণ তুলে ধরা হয় রিটে।,গত বছর ১৪ আগস্ট রিটটি শুনানির জন্য উঠলে কমিশন গঠনের বিষয়ে রাষ্ট্রপক্ষ সরকারের পদক্ষেপ তুলে ধরে সময় চাইলে আদালত শুনানি মুলতবি রাখেন। পরে কয়েক দফা সময় নেয় রাষ্ট্রপক্ষ। সর্বশেষ রোববার (২২ জানুয়ারি) পর্যন্ত নেওয়া সময়ের মধ্যে কমিশন গঠনের বিষয়ে সরকারের কোনো পদক্ষেপ, অগ্রগতি জানাতে পারেনি রাষ্ট্রপক্ষ। এরপর সোমবার শুনানিতে উঠে রিটটি।,আদালতে আবেদনের পক্ষে শুনানি করেন আইনজীবী আব্দুল আলিম মিয়া জুয়েল। রাষ্ট্রপক্ষে ছিলেন সহকারী অ্যাটর্নি জেনারেল মোহাম্মদ আওলাদ হোসেন।,রিট আবেদনকারী আইনজীবী সুবীর নন্দী দাস বলেন, রাষ্ট্রপক্ষ কয়েক দফা সময় নিয়েও কমিশন গঠনের বিষয়ে কোনো অগ্রগতি জানাতে পারেনি। আজ শুনানিতে রাষ্ট্রপক্ষ থেকে বলা হয়েছে যে, কমিশন গঠনের বিষয়ে সরকারের উদ্যোগ আছে, অচিরেই করে ফেলবে। তখন আদালত বলেছেন, ঠিক আছে আমরা রুল দিচ্ছি, সরকার কমিশন গঠন করে আদেশ বাস্তবায়নের প্রতিবেদন দিলেই হবে। এরপর আদালত রুল জারি করেন।",bn,2023-01-23 17:39:00+06:00
Jugantor,"পার্লামেন্ট, ইটস এ ‘ক্লাব’ অব আওয়ামী লীগ: মির্জা ফখরুল",politics,https://www.jugantor.com/politics/637842/%E0%A6%AA%E0%A6%BE%E0%A6%B0%E0%A7%8D%E0%A6%B2%E0%A6%BE%E0%A6%AE%E0%A7%87%E0%A6%A8%E0%A7%8D%E0%A6%9F-%E0%A6%87%E0%A6%9F%E0%A6%B8-%E0%A6%8F-%E0%A6%95%E0%A7%8D%E0%A6%B2%E0%A6%BE%E0%A6%AC-%E0%A6%85%E0%A6%AC-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%AB%E0%A6%96%E0%A6%B0%E0%A7%81%E0%A6%B2,"জাতীয় সংসদকে সরকার ‘একদলীয় ক্লাবে’ পরিণত করেছেন বলে অভিযোগ করেছেন বিএনপি মহাসচিব মির্জা ফখরুল ইসলাম আলমগীর। ,সোমবার দুপুরে জাতীয় প্রেস ক্লাবে এক আলোচনা সভায় তিনি এ অভিযোগ করেন।,মির্জা ফখরুল বলেন, আপনারা দেখুন, গণতান্ত্রিক যতগুলো প্রতিষ্ঠান আছে প্রত্যেকটি প্রতিষ্ঠান ওরা (সরকার) ধ্বংস করেছে। পার্লামেন্ট। পার্লামেন্ট কী? এখন যে পার্লামেন্ট তারা তৈরি করেছে এটা কোনো পার্লামেন্ট। এটা একদলীয় একটা ক্লাব তৈরি করেছে। ইটস এ ক্লাব অব আওয়ামী লীগ।,নির্বাচনি ব্যবস্থা ধবংস করে দিয়েছে অভিযোগ করে বিএনপি মহাসচিব বলেন, ‘গণতন্ত্রের গেটওয়ে হচ্ছে নির্বাচন ব্যবস্থা। নির্বাচন করে আপনি দেশ চালানোর জন্য পার্লামেন্ট তৈরি করবেন, মন্ত্রিসভা গঠন করবেন… তাই না। সেই নির্বাচনি ব্যবস্থাকে তারা ধবংস করে দিয়েছে। মানুষ ভোটই দিতে যায় না। ভোট দিয়ে কী হবে? ভোট তো আমার থাকবে না, আমার ভোট তো অন্যজন নিয়ে যাবে। এজন্য যতকিছু কারসাজি করা দরকার তারা (সরকার) করেছে। কখনো ১৫৪ জনকে অপ্রতিদ্বন্দ্বী ঘোষণা করে দেওয়া, কখনো যে তারিখে ভোট তার আগের রাত্রে ভোট করে নেওয়া এবং রাষ্ট্র ব্যবস্থাকে তাদের পক্ষে ঘোষণা দেওয়ার জন্য ব্যবস্থা করা। এই যে কাঠামোটাকে তারা নষ্ট করেছে।,২৭ দফার রূপরেখাকে বিএনপির স্বপ্ন উল্লেখ করে তিনি বলেন, আমরা নিশ্চয়ই এটা জনগণের সামনে তুলে ধরব। এটা একটা ড্রিম। ড্রিম ছাড়া কখনো সফল হওয়া যায় না। আমরা স্বপ্ন দেখে সামনের দিকে এগিয়ে যাব। আমাদের ভারপ্রাপ্ত চেয়ারম্যান তারেক রহমান সাহেবকে আন্তরিক ধন্যবাদ ও কৃতজ্ঞতা জানাতে চাই যে, তিনি সঠিক সময়ে দলকে সঙ্গে নিয়ে এই রূপরেখা জনগণের সামনে উপস্থাপন করেছেন এবং ইতোমধ্যে আমাদের জনগণের মধ্যে আলোড়ন সৃষ্টি হয়েছে। সম্মিলিত পেশাজীবী পরিষদকে বলব, এ বিষয়ে সারাদিন ধরে ওয়ার্কশপ করুন। বিশেষজ্ঞদের নিয়ে পেশাজীবীদের নিয়ে মতামত নিয়ে আমরা যেন পূর্ণাঙ্গ প্রস্তাব দিতে পারি সেজন্য উদ্যোগ নেবেন।,‘দেশের জনগণের সমস্ত চিন্তা-ভাবনা, ঐতিহ্য-সংস্কৃতিকে অপমান করে সপ্তম শ্রেণিসহ বিভিন্ন শ্রেণির নতুন পাঠ্যপুস্তক ছাপানোর নিন্দা এবং ওই সব বই প্রত্যাহারের দাবি জানান বিএনপি মহাসচিব।,সম্মিলিত পেশাজীবী পরিষদের উদ্যোগে দলের ভারপ্রাপ্ত চেয়ারম্যান তারেক রহমান ঘোষিত ‘রাষ্ট্র মেরামতের রূপরেখার ব্যাখ্যা বিশ্লেষণ’ শীর্ষক  এ আলোচনা সভা হয়। ১৯ ডিসেম্বর বিএনপির পক্ষ থেকে রাষ্ট্র মেরামতের ২৭ দফা রূপরেখা ঘোষণা করা হয়।,
 ,
সম্মিলিত পেশাজীবী পরিষদের আহ্বায়ক অধ্যাপক এজেডএম জাহিদ হোসেনের সভাপতিত্বে ও সদস্য সচিব কাদের গনি চৌধুরীর সঞ্চালনায় আলোচনা সভায় বিএনপি চেয়ারপারসনের উপদেষ্টা কাউন্সিলের সদস্য আমানউল্লাহ আমান, পটুয়াখালী বিজ্ঞান ও প্রযুক্তি বিশ্ববিদ্যালয়ের সাবেক উপাচার্য অধ্যাপক আবদুল লতিফ মাসুম, ঢাকা বিশ্ববিদ্যালয়ের অধ্যাপক বোরহান উদ্দিন খান, জাহাঙ্গীরনগর বিশ্ববিদ্যালয়ের অধ্যাপক শামসুল আলম, অধ্যাপক কামরুল আহসান, বাংলাদেশ কৃষি বিশ্ববিদ্যালয়ের গোলাম হাফিজ কেনেডী, উন্মুক্ত বিশ্ববিদ্যালয়ের অধ্যাপক আনিসুর রহমান ও জাতীয় প্রেস ক্লাবের সাবেক সভাপতি কামাল উদ্দিন সবুজ বক্তব্য রাখেন।,এ আলোচনায় পেশাজীবী সংগঠনের মধ্যে জিয়া পরিষদের অধ্যাপক আব্দুল কুদ্দুস, শিক্ষক কর্মচারী ঐক্যজোটের অধ্যক্ষ সেলিম ভুঁইয়া, জাকির হোসেন, ডক্টরস অ্যাসোসিয়েশন অব বাংলাদেশ-ড্যাবের ডা. রফিকুর ইসলাম বাচ্চু, এগ্রিকালচারিস্ট অ্যাসোসিয়েশন অব বাংলাদেশ-অ্যাবের আসাদুজ্জামান চুন্নু, জাতীয়তাবাদী সাংস্কৃতিক জোটের রফিকুল ইসলাম এবং ঢাকা সাংবাদিক ইউনিয়নের শহীদুল ইসলাম তাদের মতামত তুলে ধরেন।",bn,2023-01-23 17:52:00+06:00
Jugantor,পাকিস্তানে বিদ্যুৎ নেই কোনো শহরেই,international,https://www.jugantor.com/international/637846/%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%A8%E0%A7%87%E0%A6%87-%E0%A6%95%E0%A7%8B%E0%A6%A8%E0%A7%8B-%E0%A6%B6%E0%A6%B9%E0%A6%B0%E0%A7%87%E0%A6%87,"পাকিস্তানে বড় ধরনের বিপর্যয়ের কারণে সোমবার সকাল থেকে বিদ্যুৎহীন হয়ে পড়ে পুরো পাকিস্তান। রাজধানী ইসলামাবাদ থেকে শুরু করে লাহোর, করাচি, কোয়েটা, রাওয়ালপিন্ডি, পেশোয়ার কোথাও বিদ্যুৎ নেই। ,ডনের প্রতিবেদনে বলা হয়েছে, ২৩ কোটি ১০ লাখ মানুষের দেশে প্রায় ২২ কোটিরও বেশি দুর্ভোগে পড়েছে। জাতীয় গ্রিডে বিপর্যয়ের ফলে বিদ্যুৎ সরবরাহ ফের চালু হতে ১২ ঘণ্টা সময় লাগবে বলে জানিয়েছেন পাকিস্তানের বিদ্যুৎমন্ত্রী খুররম দস্তগীর। ,পাকিস্তানের বিদ্যুৎ মন্ত্রণালয় জানিয়েছে, স্থানীয় সময় সকাল ৭টা ৪৩ মিনিটে ফ্রিকোয়েন্সি ওঠানামার কারণে জাতীয় গ্রিড ভেঙে পড়েছে। এতে করে দেশের বিরাট এলাকা বিদ্যুৎহীন হয়ে পড়েছে। বিদ্যুৎব্যবস্থা পুনর্বহালে কাজ চলছে। ,বিদ্যুৎ বিপর্যয় ‘বড় কিছু নয়’ মন্তব্য করে জিও নিউজের সঙ্গে এক সাক্ষাৎকারে মন্ত্রী খুররম দস্তগীর বলেছেন, শীতের সময় সারা দেশে চাহিদা কমে যায় দেখে আমরা সাশ্রয়ের কথা ভেবে রাতের বেলা বিদ্যুৎ উৎপাদন বন্ধ রাখি। আজ সকালে বিদ্যুৎ উৎপাদন সিস্টেম পুনরায় চালু করলে দেশের দক্ষিণাঞ্চলে দাদু জামশোরোর মাঝামাঝি কোনো জায়গায় ফ্রিকোয়েন্সি ভেরিয়েশন ও ভোল্টেজ ফ্লাকচুয়েশন দেখা যায়। এ কারণে একের পর এক বিদ্যুতকেন্দ্র বন্ধ হয়ে যায়।,তিনি বলেন, পেশোয়ার ও ইসলামাবাদে গ্রিড স্টেশন পুনর্বহাল শুরু হয়েছে। এ মর্মে নিশ্চয়তা দিতে পারি যে আগামী ১২ ঘণ্টার মধ্যে সারা দেশে বিদ্যুৎ পুনরায় চালু হবে।,কোয়েটা ইলেকট্রিক সাপ্লাই কোম্পানির মুখপাত্র মুহাম্মদ আফজাল ডনকে বলেছেন, প্রদেশের তিনটি সঞ্চালন লাইনে ত্রুটি দেখা গেছে। এর ফলে বেলুচিস্তানজুড়ে ব্যাপক বিদ্যুৎ বিভ্রাট হয়েছে। ত্রুটি দেখা দেওয়া তিনটি সঞ্চালন লাইন হচ্ছে-২২০ কেভি উচ-সিব্বি, ২২০ কেভি দাদু-খুজদার এবং ২২০ কেভি ডেরা মুরাদ জামালি। ,ডন বলছে, বেলুচিস্তানের ক্ষতিগ্রস্ত শহরগুলোর মধ্যে রয়েছে-রাজধানী কোয়েটা, পিশিন, কিল্লা আবদুল্লাহ, চমন, লোরালাই ঝাব, কিল্লা সাইফুল্লাহ, মাস্তুং, সিব্বি, জিয়ারাত, কালাত এবং খুজদার। ,মুহাম্মদ আফজাল আরও বলেছেন, ন্যাশনাল ট্রান্সমিশন অ্যান্ড ডেসপ্যাচ কোম্পানির (এনটিডিসি) মাধ্যমে বিদ্যুৎ সংযোগ পুনরুদ্ধারের চেষ্টা চলছে। ,রাজধানী ইসলামাবাদে ব্রেকডাউনের প্রভাব প্রায় ১১৭টি গ্রিড স্টেশনের ওপর পড়েছে বলে ইসলামাবাদ ইলেকট্রিক সাপ্লাই কোম্পানির মুখপাত্র জানিয়েছেন। ,পাকিস্তানের প্রয়োজনীয় বিদ্যুতের সিংহভাগ তেল-গ্যাস থেকে উৎপাদন হয়। গত বছর থেকে বিশ্ববাজারে তেল-গ্যাসের দাম বেড়েছে। এদিকে পাকিস্তানের বৈদেশিক মুদ্রা রিজার্ভ প্রায় তলানিতে ঠেকেছে। এ অবস্থায় দেশটির পক্ষে বিদ্যুৎ উৎপাদনের জন্য প্রয়োজনীয় জ্বালানি আমদানি কষ্টসাধ্য হয়ে উঠেছে। বিদ্যুৎ সাশ্রয়ে পাকিস্তান সরকার চলতি মাসের গোড়ার দিকে শপিং মল ও মার্কেট আগে বন্ধ করার নির্দেশনা জারি করেছে।,
 ",bn,2023-01-23 18:13:00+06:00
Jugantor,পবিত্র শবে মেরাজ ১৮ ফেব্রুয়ারি,national,https://www.jugantor.com/national/637849/%E0%A6%AA%E0%A6%AC%E0%A6%BF%E0%A6%A4%E0%A7%8D%E0%A6%B0-%E0%A6%B6%E0%A6%AC%E0%A7%87-%E0%A6%AE%E0%A7%87%E0%A6%B0%E0%A6%BE%E0%A6%9C-%E0%A7%A7%E0%A7%AE-%E0%A6%AB%E0%A7%87%E0%A6%AC%E0%A7%8D%E0%A6%B0%E0%A7%81%E0%A7%9F%E0%A6%BE%E0%A6%B0%E0%A6%BF,"পবিত্র লাইলাতুল মেরাজ আগামী ১৮ ফেব্রুয়ারি (২৬ রজব) শনিবার দিবাগত রাতে পালিত হবে। মঙ্গলবার (২৪ জানুয়ারি) থেকে ১৪৪৪ হিজরির রজব মাস গণনা শুরু হবে।,সোমবার বাদ মাগ‌রিব বায়তুল মোকারর‌মে ইসলা‌মিক ফাউন্ডেশনের সভাকক্ষে অনু‌ষ্ঠিত জাতীয় চাঁদ দেখা ক‌মি‌টির সভায় এ সিদ্ধান্ত হয়। এতে সভাপতিত্ব করেন ধর্ম বিষয়ক মন্ত্রণালয়ের অতিরিক্ত সচিব মো. মুনিম হাসান।,ইসলামিক ফাউন্ডেশনের সংবাদ বিজ্ঞপ্তিতে জানানো হয়, সভায় ১৪৪৪ হিজরি সনের পবিত্র রজব মাসের চাঁদ দেখা সম্পর্কে সব জেলা প্রশাসন, ইসলামিক ফাউন্ডেশনের প্রধান কার্যালয়, বিভাগীয় ও জেলা কার্যালয়গুলো, বাংলাদেশ আবহাওয়া অধিদপ্তর এবং মহাকাশ গবেষণা ও দূর অনুধাবন প্রতিষ্ঠান হতে প্রাপ্ত তথ্য নিয়ে পর্যালোচনা করে দেখা যায় যে, ২৯ জমাদিউস সানি ১৪৪৪ হিজরি, ৯ মাঘ ১৪২৯ বঙ্গাব্দ, ২৩ জানুয়ারি ২০২৩ সোমবার সন্ধ্যায় বাংলাদেশের আকাশে পবিত্র রজব মাসের চাঁদ দেখা যাওয়ার সংবাদ পাওয়া গে‌ছে।,এজন্য মঙ্গলবার (২৪ জানুয়ারি) থেকে পবিত্র রজব মাস গণনা শুরু হবে। এরই পরিপ্রেক্ষিতে, আগামী ২৬ রজব ১৪৪৪ হিজরি,  ১৮ ফেব্রুয়ারি (শনিবার) দিবাগত রাতে পবিত্র শবে মেরাজ উদযাপিত হবে।,আরবি শব্দ ‘লাইলাতুল’ অর্থ রাত, আর ‘মেরাজ’ অর্থ ঊর্ধ্বগমন। মুসলমানদের ধর্ম বিশ্বাস অনুযায়ী, ২৬ রজব দিবাগত রাতে ঊর্ধ্বাকাশে ভ্রমণ করে মহানবী হযরত মুহাম্মদ (স.) আল্লাহ তায়ালার সাক্ষাৎ লাভ করেছিলেন। এ বছর সেই রাতটি পড়েছে আগামী ২২ মার্চ।,লাইলাতুল মেরাজ মুসলমানদের কাছে বিশেষ মর্যাদার। ধর্মপ্রাণ মুসলমানরা নফল ইবাদত বন্দেগির মধ্য দিয়ে এই মূল্যবান রাত কাটান। অনেকে নফল রোজাও রাখেন এ দিন। ,আমাদের দেশে লাইলাতুল মেরাজের দিন শিক্ষাপ্রতিষ্ঠান বন্ধ থাকে। তবে সরকারি প্রতিষ্ঠানে এ দিন ঐচ্ছিক ছুটি।,
 ",bn,2023-01-23 18:55:00+06:00
Jugantor,জেসিন্ডা আরডার্ন: ঐক্যবদ্ধ নিউজিল্যান্ড গড়ার কারিগর ,international,https://www.jugantor.com/international/637847/%E0%A6%9C%E0%A7%87%E0%A6%B8%E0%A6%BF%E0%A6%A8%E0%A7%8D%E0%A6%A1%E0%A6%BE-%E0%A6%86%E0%A6%B0%E0%A6%A1%E0%A6%BE%E0%A6%B0%E0%A7%8D%E0%A6%A8-%E0%A6%90%E0%A6%95%E0%A7%8D%E0%A6%AF%E0%A6%AC%E0%A6%A6%E0%A7%8D%E0%A6%A7-%E0%A6%A8%E0%A6%BF%E0%A6%89%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%97%E0%A7%9C%E0%A6%BE%E0%A6%B0-%E0%A6%95%E0%A6%BE%E0%A6%B0%E0%A6%BF%E0%A6%97%E0%A6%B0%C2%A0,"টানা ছয় বছর নিউজিল্যান্ডের প্রধানমন্ত্রীর দায়িত্ব পালন করেছেন জেসিন্ডা আরডার্ন। অশ্রুসিক্ত হয়ে হঠাৎ দায়িত্ব থেকে তার অব্যাহতির ঘোষণা অবাক করেছে গোটা বিশ্বকে। ,মাত্র ৩৭ বছর বয়সে প্রধানমন্ত্রী হয়ে বিশ্বকে তাক লাগিয়ে দিয়েছিলেন জেসিন্ডা। বিশ্বে সবচেয়ে অল্পবয়সী প্রধানমন্ত্রী হিসেবে ২০১৭ সালে দায়িত্ব নেন তিনি। ,বয়স অল্প হলেও জ্ঞান-গরিমায় অভিজ্ঞতার পরিচয় দেন জেসিন্ডা। করোনাকালে নিউজিল্যান্ডের নেতৃত্ব দিয়েছেন জেসিন্ডা। বিশ্বের সবচেয়ে কঠিন মুহূর্ত ছিল করোনার সময়কাল। এই কঠিন সময়ে নিষ্ঠা ও দায়িত্বশীলতার পরিচয় দিয়েছেন ৪২ বছর বয়সি এই নারী। ,করোনাকালে যখন বিশৃঙ্খালায় পূর্ণ গোটা বিশ্ব তখন ঠাণ্ডা মাথায় দেশকে রক্ষা করেছেন জেসিন্ডা। সেই সময়ে করোনা ঠেকাতে জিরো কোভিড নীতি অবলম্বন করে দেশটি। সীমানা বন্ধেও কঠোর হয় জেসিন্ডার সরকার। এর ফলে করোনার ভয়াবহ ছোবল থেকে রক্ষা পায় দেশটি।,জাতির এ দুঃসময়ে ফেসবুক লাইভ চ্যাটের মাধ্যমে সরাসরি জনসাধারণের সঙ্গে যুক্ত ছিলেন জেসিন্ডা। এ সময় করোনা ঠেকাতে কী কী করণীয় তা তুলে ধরেন তিনি। সেই সঙ্গে কখন কী করণীয় তার নির্দেশনাও দেন জেসিন্ডা। ,২০১৯ সালে যখন অস্ট্রেলিয়ায় দুটি মসজিদে হামলায় ৫১ জন মুসলিমকে হত্যা করা হয় তখনো তার বলিষ্ঠ নেতৃত্বের পরিচয় পাওয়া যায়। তখন জাতির উদ্দেশে ভাষণ দানকালে সন্ত্রাসীদের নামও উচ্চারণ করেননি জেসিন্ডা। মুসলিম সম্প্রদায়ের প্রতি ব্যাপক সমবেদনাও প্রকাশ করেছেন এই নেত্রী। এর মাধ্যমে ধর্মীয় ভেদাভেদের ঊর্ধ্বে উঠে সাম্যবাদের পরিচয় দিয়েছেন জেসিন্ডা। ,আসছে ৭ ফেব্রুয়ারি আনুষ্ঠানিকভাবে দায়িত্ব শেষ হবে তার। প্রধানমন্ত্রী হিসেবে সরে দাঁড়ালেও নিউজিল্যান্ডবাসীর জন্য অনুপ্রেরণার ঝুলি রেখে যাচ্ছেন তিনি। তার যোগ্য, সদয় নেতৃত্ব চিরকাল স্বরণ রাখবে নিউজিল্যান্ডবাসী।  ,জিও নিউজে লেখা আমানত আলী চৌধুরীর নিবন্ধ থেকে অনুবাদ করা।,
 ",bn,2023-01-23 18:24:00+06:00
Jugantor,খায়রুল কবির খোকন-ফজলুল হক মিলনের হাইকোর্টে জামিন,national,https://www.jugantor.com/national/637853/%E0%A6%96%E0%A6%BE%E0%A7%9F%E0%A6%B0%E0%A7%81%E0%A6%B2-%E0%A6%95%E0%A6%AC%E0%A6%BF%E0%A6%B0-%E0%A6%96%E0%A7%8B%E0%A6%95%E0%A6%A8%E0%A6%AB%E0%A6%9C%E0%A6%B2%E0%A7%81%E0%A6%B2-%E0%A6%B9%E0%A6%95-%E0%A6%AE%E0%A6%BF%E0%A6%B2%E0%A6%A8%E0%A7%87%E0%A6%B0-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F%E0%A7%87-%E0%A6%9C%E0%A6%BE%E0%A6%AE%E0%A6%BF%E0%A6%A8,"রাজধানীর নয়াপল্টনে কেন্দ্রীয় কার্যালয়ের সামনে পুলিশের সঙ্গে নেতাকর্মীদের সংঘর্ষের মামলায় বিএনপির যুগ্ম মহাসচিব খায়রুল কবির খোকন ও গাজীপুর বিএনপির সভাপতি ফজলুল হক মিলনকে জামিন দিয়েছেন হাইকোর্ট।,সোমবার বিচারপতি মো. আকরাম হোসেন চৌধুরী ও বিচারপতি মো. শাহেদ নূরউদ্দিনের হাইকোর্ট বেঞ্চ তাদের জামিন দেন। ,আদালতে বিএনপি নেতাদের পক্ষে শুনানি করেন আইনজীবী জয়নুল আবেদীন। আদালত তাদের নিয়মিত জামিন প্রশ্নে রুল জারি করেছেন। ,চার সপ্তাহের মধ্যে সংশ্লিষ্টদের রুলের জবাব দিতে বলা হয়েছে। গত বছরের ৭ ডিসেম্বর নয়াপল্টনে পুলিশের সঙ্গে সংঘর্ষের পর পুলিশের ওপর হামলা, হামলায় পরিকল্পনা ও উসকানির অভিযোগে গত ৮ ডিসেম্বর পল্টন থানায় মামলায় করে পুলিশ।,
 ",bn,2023-01-23 19:20:00+06:00
Jugantor,কমলাপুরের কুলিরাও এ ধরনের ভাষা ব্যবহার করে না: হাইকোর্ট,national,https://www.jugantor.com/national/637854/%E0%A6%95%E0%A6%AE%E0%A6%B2%E0%A6%BE%E0%A6%AA%E0%A7%81%E0%A6%B0%E0%A7%87%E0%A6%B0-%E0%A6%95%E0%A7%81%E0%A6%B2%E0%A6%BF%E0%A6%B0%E0%A6%BE%E0%A6%93-%E0%A6%8F-%E0%A6%A7%E0%A6%B0%E0%A6%A8%E0%A7%87%E0%A6%B0-%E0%A6%AD%E0%A6%BE%E0%A6%B7%E0%A6%BE-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0-%E0%A6%95%E0%A6%B0%E0%A7%87-%E0%A6%A8%E0%A6%BE-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F,"ব্রাহ্মণবাড়িয়ার জেলা জজ বেগম শারমিন নিগারের বিরুদ্ধে অশ্লীল ও কুরুচিপূর্ণ স্লোগান দেওয়ার ঘটনায় উষ্মা প্রকাশ করেছেন হাইকোর্ট। উপস্থিত আইনজীবী নেতাদের উদ্দেশে আদালত বলেন, সারা দেশের আইনজীবীদের প্রতি হাইকোর্টের মেসেজ- আদালত অবমনা করলে, বিচারকদের সঙ্গে অসদাচারণ করলে- কোনো ছাড় দেওয়া হবে না। আইনজীবীদের সনদ আজীবনের জন্য বাতিল করতে পারি। আবার নমনীয়ও হতে পারি। এটাই আমাদের মেসেজ।,সোমবার বিচারপতি জেবিএম হাসান ও বিচারপতি রাজিক আল জলিলের হাইকোর্ট বেঞ্চ এ মন্তব্য করেন। ,এর আগে সকালে আদালতের তলবে হাজির হন ব্রাহ্মণবাড়িয়ার ২১ আইনজীবী। ব্রাহ্মণবাড়িয়ার জেলা জজ বেগম শারমিন নিগারের বিরুদ্ধে অশ্লীল ও কুরুচিপূর্ণ স্লোগান দেওয়ার ঘটনায় তলব করা হয় ২১ আইনজীবীকে। হাইকোর্টের তলবে সোমবার তারা হাজির হন।,তলব করা আইনজীবীরা হলেন- অ্যাডভোকেট মো. মফিজুর রহমান বাবুল, অ্যাডভোকেট মিনহাজুল ইসলাম, এমদাদুল হক হাদি, নিজামুদ্দিন খান রানা, আনিছুর রহমান মঞ্জু, মো. জুম্মন চৌধুরী, রাশেদ মিয়া হাজারী, জাহের আলী, মো. আ. আজিজ খান, দেওয়ান ইফতেখার রেজা রাসেল, মো. ছদর উদ্দিন, মাহমুদুর রহমান রনি, মো. মাহবুবুর রহমান, মো. আরিফুল হক মাসুদ, মীর মোহাম্মদ রাইসুল আহম্মেদ, মহিবুর রহমান, মো. জাকারিয়া আহমেদ, মো. মোবারক উল্লা, মো. ফারুক আহমেদ, সফিক আহমেদ ও ইকবাল হোসেন।,শুনানির শুরুতেই সুপ্রিমকোর্ট আইনজীবী সমিতির সভাপতি অ্যাডভোকেট মো. মোমতাজ উদ্দিন ফকির বলেন, আমরা সময় প্রার্থনা করছি। ব্রাহ্মণবাড়িয়ার দুটি ঘটনায় জারি করা রুলের বিষয়ে আমরা একসঙ্গে শুনানি করতে চাই। তখন হাইকোর্ট বলেন, দুটো ঘটনা তো আলাদা। ওটা (আদালতের ভেতরের ঘটনা) ছিল বেয়াদবি। আজকে যারা হাজির হয়েছেন তাদের বিরুদ্ধে অভিযোগ ভিন্ন। তারা অশ্লীল ভাষা ব্যবহার করেছেন।,এ সময় আদালত ব্রাহ্মণবাড়িয়ার শিক্ষানবিশ দুই আইনজীবীকে সামনে ডেকে পরিচয় জানতে চান?,
তারা নিচুস্বরে কথা বললে হাইকোর্ট বলেন, এখন এত নিচুস্বরে কথা বলছেন। বিচারকের বিরুদ্ধে স্লোগান তো উঁচুস্বরে দিয়েছেন। অশ্লীল ভাষা ব্যবহার করেছেন। মেট্রিক পাশ মানুষও এ ধরনের ভাষা ব্যবহার করে না। এমনকি কমলাপুরের কুলিরাও এ ধরনের ভাষা ব্যবহার করে না। কোনো রাজনৈতিক দলের ভাষাও এরকম হতে পারে না।,এ সময় সুপ্রিমকোর্ট আইনজীবী সমিতির সম্পাদক অ্যাডভোকেট আব্দুন নূর দুলাল, বার কাউন্সিলের সদস্য অ্যাডভোকেট সাঈদ আহমেদ রাজা ব্রাহ্মণবাড়িয়ার আইনজীবীদের পক্ষে দাঁড়িয়ে কথা বলতে চাইলে হাইকোর্ট বলেন, যারা আদালত অবমাননা করে, আদালতের সঙ্গে অশ্লীল আচরণ করে- আপনারা যখন তাদের পক্ষে আসেন তখন আমরা লজ্জিত হই।,
এ সময় বার সম্পাদক আব্দুন নূর দুলাল বলেন, সেদিনের প্রকৃত ঘটনা কী ছিল আমরা ব্যাখ্যায় আদালতের কাছে সব তুলে ধরব। তখন হাইকোর্ট বলেন, আপনারা কী কনটেস্ট করতে চাইছেন?,এ সময় সুপ্রিমকোর্ট আইনজীবী সমিতির সভাপতি মো. মোমতাজ উদ্দিন ফকির বলেন, জুডিশিয়ারি আমাদের সবার। জুডিশিয়ারির মর্যাদা রক্ষা করার দায়িত্বও আমাদের সবার। হাইকোর্ট বলেন, সুপ্রিমকোর্ট বিচার বিভাগের অভিভাবক। আইনজীবীদেরও অভিভাবক। আপনাদের ভালো-মন্দ দেখার দায়িত্বও আমাদের। এ সময় হাইকোর্ট ব্রাহ্মণবাড়িয়ার আদালতের অবস্থা জানতে চান।,তখন আইনজীবী নেতারা বলেন, এখন আদালত ভালোভাবে চলছে। আমরা ব্রাহ্মণবাড়িয়া যাব। সবার সঙ্গে কথা বলে সম্মানজনক সমাধানের চেষ্টা করব।,এ সময় অ্যাটর্নি জেনারেল এএম আমিন উদ্দিন বলেন, ব্রাহ্মণবাড়িয়ায় বিচারকের বিরুদ্ধে স্লোগান দেওয়ার ঘটনায় আমি ক্ষমাপ্রার্থী। তিনি সুপ্রিমকোর্ট বার সভাপতির সঙ্গে একমত হয়ে বলেন, এ মামলায়ও সময় দেওয়া প্রয়োজন। তাহলে এ সময়ের মধ্যে পরিস্থিতি স্বাভাবিক করার চেষ্টা করব। প্রয়োজনে সবাই আমরা যাব। সবার সঙ্গে বসব।,এ সময় আদালত ব্রাহ্মণবাড়িয়া বার সেক্রেটারিকে দেখতে চান। তিনি ডায়াসের সামনে এলে অ্যাটর্নি জেনারেল বলেন, ঘটনার দিন বার সম্পাদক ছিলেন না। তখন আদালত বলেন, কে কোথায় ছিলেন সব আমরা খুঁজে বের করব। প্রয়োজনে পুনরায় তদন্তের নির্দেশ দেব। আদালত বলেন, সমস্যা সমাধানে যত দেরি হবে তাতে সবার ক্ষতি হবে।,হাইকোর্ট আইনজীবী নেতাদের উদ্দেশে বলেন, মেসেজ জানিয়ে দেবেন আমরা যেতে চাইলে অনেক দূর যেতে পারি। আমরা কিন্তু আইনজীবীদের সনদ আজীবনের জন্য বাতিল করতে পারি। আদালত অবমাননা তো আছেই। আবার নমনীয়ও হতে পারি। এটাই আমাদের মেসেজ। পরে আদালত সময় আবেদন গ্রহণ করে এই মামলার পরবর্তী শুনানির জন্য আগামী ১৯ ফেব্রুয়ারি দিন নির্ধারণ করেন।,আদালতে ব্রাহ্মণবাড়িয়ার আইনজীবীদের পক্ষে সুপ্রিমকোর্ট আইনজীবী সমিতির সভাপতি অ্যাডভোকেট মো. মোমতাজ উদ্দিন ফকির, বার সম্পাদক অ্যাডভোকেট আব্দুন নূর দুলাল, বার কাউন্সিলের সদস্য জ্যেষ্ঠ আইনজীবী অ্যাডভোকেট সাঈদ আহমেদ রাজা, অ্যাডভোকেট রবিউল আলম বুদু, অ্যাডভোকেট বাকির উদ্দিন ভূঁইয়া উপস্থিত ছিলেন। রাষ্ট্রপক্ষে অ্যাটর্নি জেনারেল এএম আমিন উদ্দিন, ডেপুটি অ্যাটর্নি জেনারেল তুষার কান্তি রায় উপস্থিত ছিলেন।,জেলা জজ আদালতে এজলাস চলার সময় বিচারকের নামে অশ্লীল ও কুরুচিপূর্ণ স্লোগান দিয়ে বিচার ব্যবস্থাকে প্রশ্নবিদ্ধ করা, বিচার বিঘ্নিত করা এবং বিচারকের মানহানি করার বিরুদ্ধে প্রতিকার প্রার্থনা করে প্রধান বিচারপতির কাছে গত ৯ জানুয়ারি আবেদন করেন ব্রাহ্মণবাড়িয়ার জেলা জজ বেগম শারমিন নিগার।,আবেদনপত্রে তিনি উল্লেখ করেন, গত ২ জানুয়ারি এজলাস চলার সময় নারী ও শিশু নির্যাতন দমন ট্রাইব্যুনাল-১ ব্রাহ্মণবাড়িয়ার বিচারক মোহাম্মদ ফারুককে অশালীন ও অকথ্য ভাষায় গালাগাল করে এজলাস থেকে নামতে বাধ্য করার প্রতিক্রিয়ায় সুপ্রিমকোর্টের কনটেম্পট ব্যাচ রুল জারি করেন। এরপর অভিযুক্ত আইনজীবীরা আরও ক্ষিপ্ত হয়ে গত ৫ জানুয়ারি এবং ৮ জানুয়ারি এজলাস চলাকালে বিচারকের বিরুদ্ধে অশ্লীল ও কুরুচিপূর্ণ স্লোগান দেন। জেলা জজের এ আবেদনপত্র প্রধান বিচারপতি হাইকোর্টে পাঠিয়ে দেন।",bn,2023-01-23 19:24:00+06:00
Jugantor,খেজুর রস ফুটিয়ে পানের পরামর্শ,country-news,https://www.jugantor.com/country-news/637850/%E0%A6%96%E0%A7%87%E0%A6%9C%E0%A7%81%E0%A6%B0-%E0%A6%B0%E0%A6%B8-%E0%A6%AB%E0%A7%81%E0%A6%9F%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6,"মরণঘাতী নিপা ভাইরাস প্রতিরোধে ৭০ ডিগ্রি সেলসিয়াস তাপমাত্রার ওপরে খেজুর রস ফুটিয়ে পান করার পরামর্শ দিয়েছেন বিশেষজ্ঞরা। সোমবার বেলা ১১টায় রাজশাহী সিভিল সার্জন কার্যালয়ের সম্মেলন কক্ষে আয়োজিত নিপা ভাইরাস প্রতিরোধ বিষয়ক অবহিতকরণ সভায় জনসাধারণের প্রতি তারা এ পরামর্শ জানান।,স্বাস্থ্য অধিদপ্তরের রোগ নিয়ন্ত্রণ শাখা (সিডিসি) আয়োজিত এ সভায় সভাপতিত্ব করেন রাজশাহীর ডেপুটি সিভিল সার্জন ডা. মো. রাজিউল হক।,এতে বক্তব্য রাখেন- স্বাস্থ্য অধিদপ্তরের রোগ নিয়ন্ত্রণ শাখার সহকারী পরিচালক ডা. মইনুদ্দীন আহমেদ, রোগতত্ত্ব, রোগ নিয়ন্ত্রণ ও গবেষণা ইনস্টিটিউটের (আইইডিসিআর) সিনিয়র বৈজ্ঞানিক অফিসার ডা. মো. মোস্তাফিজুর রহমান প্রমুখ।,এ সময় রাজশাহীর সব উপজেলা স্বাস্থ্য কমপ্লেক্সের কর্মকর্তা ও অংশীজনরা উপস্থিত ছিলেন।,সভায় বিশেষজ্ঞরা বলেন, ২০০১ সালে বাংলাদেশের মেহেরপুরে নিপা ভাইরাস প্রথম শনাক্ত হলেও এখনো পর্যন্ত এ ভাইরাসের কোনো টিকা বা চিকিৎসা পদ্ধতি আবিষ্কার হয়নি। ফলে প্রতিরোধই একমাত্র বাঁচার উপায়। এ ভাইরাসে মৃত্যুহার শতকরা ৭০ শতাংশ। ২০০১ সাল থেকে গত বছরের নভেম্বর পর্যন্ত দেশে ৩২৬ জনের নিপা ভাইরাস শনাক্ত হওয়া রোগীর মধ্যে মৃত্যু হয়েছে ২৩১ জনের। ৩২ জেলায় শনাক্ত হয়েছে এ ভাইরাস। এর মধ্যে রাজশাহী ও নওগাঁর অবস্থা বেশ আশঙ্কাজনক।,তারা বলেন, গত বছর দেশে এ ভাইরাসে আক্রান্ত হওয়া তিনজনের মধ্যে মারা গেছেন দুজন। মূলত বাদুড় থেকে এ ভাইরাস ছড়ায়। শীতকালে দেশে উৎসব করে খেজুর রস পান করা হয়; যা খুবই ঝুঁকিপূর্ণ। খেজুর রসের প্রকৃত স্বাদ না পেলেও মৃত্যুঝুঁকি এড়াতে ভালোভাবে ফুটিয়ে রস পান করা উচিৎ। এছাড়া গাছের অর্ধখাওয়া ফল খেতেও নিরুৎসাহিত করেন চিকিৎসকরা।",bn,2023-01-23 19:12:00+06:00
Jugantor,"বিএনপি গণতন্ত্র ধ্বংস করেছে, মেরামত করেছেন শেখ হাসিনা: ওবায়দুল কাদের",politics,https://www.jugantor.com/politics/637855/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%97%E0%A6%A3%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%A7%E0%A7%8D%E0%A6%AC%E0%A6%82%E0%A6%B8-%E0%A6%95%E0%A6%B0%E0%A7%87%E0%A6%9B%E0%A7%87-%E0%A6%AE%E0%A7%87%E0%A6%B0%E0%A6%BE%E0%A6%AE%E0%A6%A4-%E0%A6%95%E0%A6%B0%E0%A7%87%E0%A6%9B%E0%A7%87%E0%A6%A8-%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE-%E0%A6%93%E0%A6%AC%E0%A6%BE%E0%A7%9F%E0%A6%A6%E0%A7%81%E0%A6%B2-%E0%A6%95%E0%A6%BE%E0%A6%A6%E0%A7%87%E0%A6%B0,"আওয়ামী লীগের সাধারণ সম্পাদক এবং সড়ক পরিবহণ ও সেতুমন্ত্রী ওবায়দুল কাদের বিএনপিকে ‘গণতন্ত্র এবং মুক্তিযুদ্ধের মূল্যবোধ হত্যাকারী’ বলে অভিহিত করেছেন। তিনি প্রশ্ন উত্থাপন করে বলেছেন, তারা (বিএনপি) কী করে রাষ্ট্র মেরামত করবে, যারা এক কোটি ভুয়া ভোটার ও ভোটের জন্ম দিয়েছে। ,তিনি আরও বলেন, রাষ্ট্র মেরামত করবে শেখ হাসিনার আওয়ামী লীগ সরকার। কারণ এ দেশে প্রথম নির্বাচন কমিশনকে আইনের মাধ্যমে প্রতিষ্ঠিত করেছে তার সরকার। ,সোমবার বিকালে রাজধানীর মিরপুরে ঢাকা মহানগর উত্তর আওয়ামী লীগের শীতবস্ত্র বিতরণ কর্মসূচিতে এসব কথা বলেন ওবায়দুল কাদের। ,মহানগর উত্তর আওয়ামী লীগের সভাপতি শেখ বজলুর রহমানের সভাপতিত্বে অনুষ্ঠানে আরও বক্তৃতা করেন শিল্প প্রতিমন্ত্রী কামাল আহমেদ মজুমদারসহ স্থানীয় আওয়ামী লীগ নেতারা। অনুষ্ঠান সঞ্চালনা করেন মহানগর উত্তর আওয়ামী লীগের সাধারণ সম্পাদক এসএম মান্নান কচি।,সারা দেশে প্রধানমন্ত্রী শেখ হাসিনা ৩০ লাখ শীতবস্ত্র দিয়েছেন জানিয়ে আওয়ামী লীগের সাধারণ সম্পাদক বলেন, শীতে মানুষ কষ্টে আছে। আমরা মানুষের পাশে আছি। মানুষের যে কোনো কষ্টে শেখ হাসিনার নেতৃত্বে পাশে ছিলাম, আছি, থাকব।,তিনি বলেন, দেশের গণতন্ত্র ও নির্বাচন ব্যবস্থা বিএনপি ধ্বংস করেছে। আর মেরামত করেছেন শেখ হাসিনা। বিশ্ব সংকটে বিশ্বের বড় বড় দেশগুলো যেখানে সংকটে সেখানে বাংলাদেশের সুনাম করছে অনেকেই। ,বিএনপির কর্মসূচির পাল্টা কর্মসূচি আওয়ামী লীগ দেয়নি উল্লেখ করে সেতুমন্ত্রী বলেন, আমাদের দল মানুষের কল্যাণে শীতবস্ত্র বিতরণ করছে। বিএনপি হতাশায় হাসপাতালে গিয়েছে। সেখান থেকে বেরিয়ে আবারো হাঁকডাক, মিথ্যাচার শুরু করেছে।,মার্কিন সহকারী পররাষ্ট্রমন্ত্রী ডোনাল্ড লুর ঢাকা সফরের বিষয়ে ওবায়দুল কাদের প্রশ্ন উত্থাপন করে বলেন, ডোনাল্ড লু আসার পর বিএনপি নেতারা হাসপাতালে কেন গিয়েছেন? তিনি বলেন, আন্তর্জাতিক মহলে বাংলাদেশের ভাবমূর্তি ক্ষুণ্ন করার মিশনে বিএনপি আন্দোলন করেছিল অদৃশ্য নির্দেশে। তারাই দেশে নষ্ট রাজনীতির জন্ম দিয়েছে।,অনুষ্ঠানে প্রায় তিন হাজার পরিবারের মাঝে শীতবস্ত্র বিতরণ করার কথা জানিয়েছেন আওয়ামী লীগ সাধারণ সম্পাদক ওবায়দুল কাদের।",bn,2023-01-23 19:31:00+06:00
Jugantor,আখাউড়া দিয়ে ভারতীয় ৯৫৮ টন রডের প্রথম চালান গেল ত্রিপুরায়,country-news,https://www.jugantor.com/country-news/637851/%E0%A6%86%E0%A6%96%E0%A6%BE%E0%A6%89%E0%A7%9C%E0%A6%BE-%E0%A6%A6%E0%A6%BF%E0%A7%9F%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A7%80%E0%A7%9F-%E0%A7%AF%E0%A7%AB%E0%A7%AE-%E0%A6%9F%E0%A6%A8-%E0%A6%B0%E0%A6%A1%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%9A%E0%A6%BE%E0%A6%B2%E0%A6%BE%E0%A6%A8-%E0%A6%97%E0%A7%87%E0%A6%B2-%E0%A6%A4%E0%A7%8D%E0%A6%B0%E0%A6%BF%E0%A6%AA%E0%A7%81%E0%A6%B0%E0%A6%BE%E0%A7%9F,"ভারত থেকে ৯৫৮ টন রডের প্রথম চালান ব্রাহ্মণবাড়িয়ার আশুগঞ্জ নৌবন্দর থেকে আখাউড়া স্থলবন্দর দিয়ে ত্রিপুরায় নেওয়া হয়েছে। সোমবার দুপুরে আখাউড়া স্থলবন্দর থেকে বাংলাদেশি ট্রাকে করে রডগুলো আগরতলা স্থলবন্দর থেকে খালাস করা হয়েছে।,সংশ্লিষ্ট সূত্রে জানা গেছে, টাটা স্টিলের ৯৫৮ টন রড এমভি বোলকার নামের একটি জাহাজে গত ৭ জানুয়ারি কলকাতার হলদিয়া বন্দর থেকে লোড করা হয়। শনিবার (২১ জানুয়ারি) সন্ধ্যায় জাহাজটি আশুগঞ্জ বন্দরে এসে নোঙর করে। পরে আশুগঞ্জ নদীবন্দর থেকে সড়কপথে আখাউড়া স্থলবন্দর দিয়ে ভারতের আগরতলায় নিয়ে যাওয়া হয়।,এগুলোর সিঅ্যান্ডএফের দায়িত্বে আছে আখাউড়া স্থলবন্দরের সিঅ্যান্ডএফ এজেন্ট আদনান ট্রেড ইন্টারন্যাশনাল।,আদনান ট্রেড ইন্টারন্যাশনালের স্বত্বাধিকারী আক্তার হোসেন যুগান্তরকে জানান, আশুগঞ্জ নৌবন্দরে জাহাজ থেকে ট্রাকযোগে আখাউড়া স্থলবন্দরে আনা হয়। কাস্টমস ও বন্দরের আনুষ্ঠানিকতা শেষে সোমবার দুপুর থেকে রডগুলো ত্রিপুরা রাজ্যের আগরতলা বন্দরে খালাস করা হয়।,তিনি বলেন, ত্রিপুরার আগরতলার মেসার্স এসএম করপোরেশন নামে একটি প্রতিষ্ঠানের জন্য রডগুলো নেওয়া হচ্ছে।,আখাউড়া বন্দর কর্তৃপক্ষের সহকারী পরিচালক (ট্রাফিক) আতিকুল ইসলাম যুগান্তরকে জানান, ইন্দো-বাংলা প্রোটোকল অন ইনল্যান্ড ওয়াটার ট্রানজিট অ্যান্ড ট্রেডের আওতায় এ পণ্য পরিবহন করা হচ্ছে। বন্দরে রক্ষণাবেক্ষণ বন্দর মাশুলবাবদ ৩০৫ টাকা ২২ পয়সা ট্রাকপ্রতি পাবে।",bn,2023-01-23 19:15:00+06:00
Jugantor,সন্দ্বীপ আ.লীগের সভাপতি শাহজাহান মারা গেছেন,country-news,https://www.jugantor.com/country-news/637852/%E0%A6%B8%E0%A6%A8%E0%A7%8D%E0%A6%A6%E0%A7%8D%E0%A6%AC%E0%A7%80%E0%A6%AA-%E0%A6%86.%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%B6%E0%A6%BE%E0%A6%B9%E0%A6%9C%E0%A6%BE%E0%A6%B9%E0%A6%BE%E0%A6%A8-%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87%E0%A6%A8,"চট্টগ্রামের সন্দ্বীপ উপজেলা আওয়ামী লীগের সভাপতি ও উপজেলা পরিষদের চেয়ারম্যান মাস্টার মো. শাহজাহান বিএ মারা গেছেন। তিনি দীর্ঘদিন ধরে দুরারোগ্য ক্যান্সারে ভুগছিলেন।,সোমবার সকালে রাজধানীর এভারকেয়ার হাসপাতালে চিকিৎসাধীন অবস্থায় তিনি মারা যান। তার বয়স হয়েছিল ৭৯ বছর। তিনি ৪ ছেলে ও ১ মেয়েসহ অসংখ্য আত্মীয়-স্বজন, গুণগ্রাহী ও শুভানুধ্যায়ী রেখে গেছেন।,শাহজাহানের মৃত্যুতে আওয়ামী লীগ সাধারণ সম্পাদক এবং সড়ক পরিবহণ ও সেতুমন্ত্রী ওবায়দুল কাদের গভীর শোক ও দুঃখ প্রকাশ করেছেন।  ,শোক বিবৃতিতে তিনি মরহুমের রুহের মাগফিরাত কামনা করেন এবং তার শোকসন্তপ্ত পরিবার-পরিজন, আত্মীয়-স্বজন, গুণগ্রাহীদের প্রতি গভীর সমবেদনা জানান। তার মৃত্যুতে আরও শোক জানিয়েছেন চট্টগ্রাম-৩ সন্দ্বীপ আসনের সংসদ সদস্য মাহফুজুর রহমান মিতা।,সন্দ্বীপ উপজেলা আওয়ামী লীগের প্রচার সম্পাদক অধ্যক্ষ মিজানুর রহমান জানান, আজ রাত ১০টায় চট্টগ্রাম হালিশহরে বিডিআর মাঠে তার প্রথম জানাজা অনুষ্ঠিত হবে। কাল সকাল ৯টায় সন্দ্বীপ উপজেলা কমপ্লেক্স মাঠে তার দ্বিতীয় জানাজা  হবে। এরপর বেলা ১১টায় তার প্রতিষ্ঠিত সন্দ্বীপ আইডিয়াল হাইস্কুল মাঠে তৃতীয় জানাজা শেষে তাকে পারিবারিক গোরস্থানে দাফন করা হবে।,মাস্টার মো. শাহজাহান চট্টগ্রামের নাজিরহাট কলেজ থেকে ডিগ্রি পাশ করেন। মৃত্যুর আগপর্যন্ত তিনি সন্দ্বীপ বাউরিয়া ইউনিয়ন পরিষদের ৫ বার নির্বাচিত চেয়ারম্যান, সন্দ্বীপ উপজেলা পরিষদের ৩ বার চেয়ারম্যান ও গত ৪০ বছর ধরে সন্দ্বীপ উপজেলা আওয়ামী লীগের জনপ্রিয় সভাপতি ছিলেন।,তিনি উত্তর সন্দ্বীপ ডিগ্রি কলেজ, আইডিয়াল হাইস্কুল, বশিরিয়া ফাজিল মাদ্রাসা ও বাউরিয়া জিকে একাডেমির গর্ভনিং বডির চেয়ারম্যান ছিলেন। তার মৃত্যুতে সন্দ্বীপজুড়ে শোকের ছায়া নেমে এসেছে।",bn,2023-01-23 19:17:00+06:00
Jugantor,বড় অংকের ঋণ দিতে পারবে না ন্যাশনাল ব্যাংক,economics,https://www.jugantor.com/economics/637856/%E0%A6%AC%E0%A7%9C-%E0%A6%85%E0%A6%82%E0%A6%95%E0%A7%87%E0%A6%B0-%E0%A6%8B%E0%A6%A3-%E0%A6%A6%E0%A6%BF%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A6%AC%E0%A7%87-%E0%A6%A8%E0%A6%BE-%E0%A6%A8%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A6%BE%E0%A6%B2-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95,"ন্যাশনাল ব্যাংকের ১০ কোটি টাকার বেশি অংকের ঋণ বিতরণে নিষেধাজ্ঞা দিয়েছে বাংলাদেশ ব্যাংক। এছাড়া বিদ্যমান অনুমোদিত যে কোনো ঋণ সুবিধায় সমঅংকের বেশি ঋণ দিতে বাংলাদেশ ব্যাংকের অনুমতি বাধ্যতামূলক। পাশাপাশি নগদ আদায় ছাড়া পুরোনো ঋণ নবায়ন করা যাবে না। শতভাগ নগদ টাকা জমা ছাড়া কোনো এলসি খোলা নিষেধ। ,সম্প্রতি ব্যাংকটিকে এসব নির্দেশনা দিয়ে একটি চিঠি পাঠিয়েছে বাংলাদেশ ব্যাংক।,প্রসঙ্গত, ন্যাশনাল ব্যাংকে ব্যাপক ঋণ অনিয়ম ও বেনামে ঋণ বিতরণের অভিযোগ রয়েছে। ,বাংলাদেশ ব্যাংক বলছে, ব্যাংকটির আমানতকারীদের স্বার্থ রক্ষায় এসব নির্দেশনা দেওয়া হয়। অবশ্য ন্যাশনাল ব্যাংকের ক্ষেত্রে কেন্দ্রীয় ব্যাংকের এমন নির্দেশনা নতুন নয়। এর আগেও ব্যাংকটির ঋণ বিতরণ বন্ধ করে দিয়েছিল বাংলাদেশ ব্যাংক। পরে ব্যাংকের একজন শীর্ষ গ্রাহকের চাপে বিধিনিষেধ শিথিল করা হয়। ব্যাংকটির ব্যবস্থাপনা পরিচালক মেহমুদ হোসেন গত বুধবার পর্ষদের চাপে পদত্যাগ করেন। এমন পরিস্থিতিতে কেন্দ্রীয় ব্যাংক আবার কিছু বিধিনিষেধ আরোপ করল।,জানতে চাইলে বাংলাদেশ ব্যাংকের নির্বাহী পরিচালক ও মুখপাত্র মেজবাউল হক যুগান্তরকে বলেন, ন্যাশনাল ব্যাংকের এমডি পদত্যাগ করেছেন। এটা শুনেছি। এ বিষয়ে ব্যাংকের পর্ষদ সিদ্ধান্ত নেবে। এরপর বাংলাদেশ ব্যাংককে জানাবে। তবে ব্যাংকটিতে তদারকি বাড়ানো হয়েছে। বড় ঋণ বন্ধ রাখতে নির্দেশ দেওয়া হয়েছে। এছাড়া আরও কিছু নির্দেশনা দেওয়া হয়।,বাংলাদেশ ব্যাংকের চিঠিতে বলা হয়- সর্বোচ্চ ১০ কোটি টাকা পর্যন্ত কৃষি, চলতি মূলধন, এসএমই ও ভোক্তা ঋণ এবং বাংলাদেশ ব্যাংকের পুনঃঅর্থায়ন সুবিধার আওতায় ঋণ বিতরণ ছাড়া অন্য কোনো ঋণ দেওয়া যাবে না। এছাড়া ঋণপত্র খুলতে হলে গ্রাহকের কাছ থেকে পুরো টাকা আগে ফেরত নিতে হবে।,চিঠিতে আরও বলা হয়, আগে অনুমোদন হওয়া ঋণের অর্থের ১০ কোটি টাকার বেশি বিতরণে কেন্দ্রীয় ব্যাংকের অনুমোদন নিতে হবে। আগের ঋণের বকেয়া অর্থ নগদ আদায় ছাড়া ওই ঋণ নবায়ন করা যাবে না। অন্য ব্যাংকের কোনো ঋণ অধিগ্রহণ করা যাবে না বলেও চিঠিতে উল্লেখ করা হয়।,জানা গেছে, সর্বশেষ এ পদক্ষেপের মাধ্যমে বেসরকারি খাতের এই ব্যাংককে নিয়মে ফেরাতে চেষ্টা করছে বাংলাদেশ ব্যাংক। এর আগে বেসিক ব্যাংক ও সাবেক ফারমার্স (এখন পদ্মা) ব্যাংকের ক্ষেত্রেও একই উদ্যোগ নিয়েছিল বাংলাদেশ ব্যাংক। তবে শেষ পর্যন্ত ব্যাংক দুটি বিপর্যয়ের হাত থেকে পুরোপুরি রক্ষা পায়নি। এখন ন্যাশনাল ব্যাংকের বিষয়ে একই পদক্ষেপ নেওয়া হয়েছে।,কেন্দ্রীয় ব্যাংকের নির্দেশনা পাওয়ার বিষয়টি নিশ্চিত করেছেন ন্যাশনাল ব্যাংকের শীর্ষ কর্মকর্তারা। ,গত বুধবার ‘ব্যক্তিগত কারণ’ দেখিয়ে পদত্যাগপত্র জমা দিয়ে ব্যাংক থেকে বের হয়ে গিয়েছিলেন ন্যাশনাল ব্যাংকের ব্যবস্থাপনা পরিচালক (এমডি) মেহমুদ হোসেন। পরের দিন বৃহস্পতিবার আর ব্যাংকে যাননি তিনি। এমডি পদে তার মেয়াদ ছিল আগামী ৮ ডিসেম্বর পর্যন্ত।,ব্যাংক খাতের কয়েকটি সূত্র নিশ্চিত করেছিল যে, পদত্যাগপত্রে ‘ব্যক্তিগত কারণ’ উল্লেখ করলেও মেহমুদ হোসেনকে পদত্যাগে বাধ্য করা হয়েছে। গত সোমবার সন্ধ্যায় তাকে বনানীর ১১ নম্বর সড়কের সিকদার হাউসে ডেকে নেওয়া হয়। এরপরই তিনি পদত্যাগের সিদ্ধান্ত নেন। ন্যাশনাল ব্যাংকের আগে মেহমুদ হোসেন এনআরবি ব্যাংক ও ব্যাংক এশিয়ার এমডি ছিলেন। এর আগে ছয় বছরে চারজন এমডিকে মেয়াদ শেষের আগেই ন্যাশনাল ব্যাংক থেকে বিদায় নিতে হয়েছিল।,
মেহমুদ হোসেন পদত্যাগ করায় ব্যাংকটির উপব্যবস্থাপনা পরিচালক (ডিএমডি) সৈয়দ রইস উদ্দিনকে ভারপ্রাপ্ত এমডির দায়িত্ব দেওয়া হয়েছে। ,ন্যাশনাল ব্যাংকে নানা অনিয়ম ও এমডির পদত্যাগের ঘটনা নতুন নয়। গত দেড় দশকে ব্যাংকটির বেশির ভাগ এমডিই মেয়াদ শেষ হওয়ার আগেই পদত্যাগে বাধ্য হয়েছেন। যে কারণে ২০১৪ সালে ব্যাংকটিতে পর্যবেক্ষক নিয়োগ দেয় বাংলাদেশ ব্যাংক। এখন ব্যাংকটিতে কেন্দ্রীয় ব্যাংকের একজন সমন্বয়ক দায়িত্ব পালন করলেও ব্যাংকটির অবস্থার কোনো উন্নতি হয়নি। ন্যাশনাল ব্যাংকের মালিকানায় রয়েছে সিকদার গ্রুপ। তারাই ব্যাংকটির নানা বিষয়ে সিদ্ধান্ত নিচ্ছেন।",bn,2023-01-23 19:41:00+06:00
Jugantor,জাহাঙ্গীর আলমের স্থায়ীভাবে দলে ফেরার চিঠি!,country-news,https://www.jugantor.com/country-news/637819/%E0%A6%9C%E0%A6%BE%E0%A6%B9%E0%A6%BE%E0%A6%99%E0%A7%8D%E0%A6%97%E0%A7%80%E0%A6%B0-%E0%A6%86%E0%A6%B2%E0%A6%AE%E0%A7%87%E0%A6%B0-%E0%A6%B8%E0%A7%8D%E0%A6%A5%E0%A6%BE%E0%A7%9F%E0%A7%80%E0%A6%AD%E0%A6%BE%E0%A6%AC%E0%A7%87-%E0%A6%A6%E0%A6%B2%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%B0-%E0%A6%9A%E0%A6%BF%E0%A6%A0%E0%A6%BF,"গাজীপুর মহানগর আওয়ামী লীগের সাবেক সাধারণ সম্পাদক ও সিটি করপোরেশনের সাময়িক বরখাস্ত মেয়র জাহাঙ্গীর আলমকে আনুষ্ঠানিক ও স্থায়ীভাবে দলে ফিরিয়ে নেওয়া হয়েছে।,অনেক জল্পনা-কল্পনার পর এক বছর দুই মাস পর স্থায়ীভাবে দলে ফিরলেন জাহাঙ্গীর আলম।,শনিবার আওয়ামী লীগের সাধারণ সম্পাদক ওবায়দুল কাদেরের স্বাক্ষরিত চিঠির মাধ্যমে এক বছর দুই মাস পর আনুষ্ঠানিকভাবে জাহাঙ্গীর আলমকে দলে ফিরিয়ে নিল আওয়ামী লীগ।,ওবায়দুল কাদেরর দলে ফেরার চিঠি হাতে পেয়ে রোববার দুপুরে টঙ্গীর বিশ্ব ইজতেমার আখেরি মোনাজাতে জাহাঙ্গীর শুকুরিয়া আদায় করলেন নেতাকর্মীদের নিয়ে।,রোববার সকাল থেকেই নগরীর হারিকেন এলাকার জাহাঙ্গীরের বাসভবন ও এর সামনে ঢাকা-ময়মনসিংহ মহাসড়কের পাশে নেতাকর্মীদের ভিড় লক্ষ্য করা গেছে।,গত ১৭ ডিসেম্বর আওয়ামী লীগের জাতীয় নির্বাহী কমিটির সভায় শৃঙ্খলাভঙ্গে অভিযুক্ত নেতা ও দলের বিদ্রোহী প্রার্থীদের সাধারণ ক্ষমার সিদ্ধান্ত হয়। সেই সময়ই ওবায়দুল কাদের জাহাঙ্গীরের ফিরে আসার সিদ্ধান্তটি জানিয়ে ছিলেন সাংবাদিকদের।,এর পর থেকেই গাজীপুর নগরবাসী বিশেষ করে জাহাঙ্গীর সমর্থকদের মধ্যে বাঁধভাঙা উল্লাস শুরু হয়। পাশাপাশি শিগগিরই তিনি মেয়রের চেয়ারে বসবেন এমন প্রত্যাশা ও আশা ব্যক্ত করেন সমর্থকরা।,উল্লেখ্য, ২০১৮ সালে গাজীপুর সিটি করপোরেশন নির্বাচনে বিপুল ভোটে নির্বাচিত মেয়র অ্যাডভোকেট জাহাঙ্গীর আলমকে ২০২১ সালের ১৯ নভেম্বর দলীয় শৃঙ্খলাভঙ্গের দায়ে আওয়ামী লীগ থেকে বহিষ্কার করা হয।,২৫ নভেম্বর তাকে মেয়র পদ থেকে সাময়িকভাবে বরখাস্ত করা হয়। সিদ্ধান্ত পুনর্বিবেচনা ও দলে ফিরতে কেন্দ্রে আবেদন করেছিলেন জাহাঙ্গীর আলম।,গাজীপুর মহানগর আওয়ামী লীগের সাবেক সাধারণ সম্পাদক ও সাময়িক বরখাস্ত মেয়র জাহাঙ্গীর আলমের বহিষ্কারাদেশ প্রত্যাহারের বিষয়টি গত ডিসেম্বরেই জানানো হয়েছিল।,গত শনিবার আনুষ্ঠানিকভাবে চিঠি দিয়ে তার বহিষ্কারাদেশ প্রত্যাহার করা হলো। উন্নয়নের ধারায় গাজীপুর মহানগর এগিয়ে যাবে এমনটিই প্রত্যাশা নগরবাসীর।",bn,2023-01-23 13:39:00+06:00
Jugantor,২ লাখ ইভিএম কেনার প্রকল্প হচ্ছে না,national,https://www.jugantor.com/national/637822/%E0%A7%A8-%E0%A6%B2%E0%A6%BE%E0%A6%96-%E0%A6%87%E0%A6%AD%E0%A6%BF%E0%A6%8F%E0%A6%AE-%E0%A6%95%E0%A7%87%E0%A6%A8%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%A8%E0%A6%BE,"আগামী সংসদ নির্বাচন সামনে রেখে দুই লাখ নতুন ইভিএম কিনতে নির্বাচন কমিশনের আট হাজার ৭১১ কোটি টাকার প্রকল্প প্রস্তাব আপাতত অনুমোদন পাচ্ছে না।,নির্বাচন কমিশন নতুন দুই লাখ ইভিএম কিনতে যে প্রকল্প প্রস্তাব পরিকল্পনা কমিশনে দিয়েছিল তা,
আপাতত প্রক্রিয়াকরণ হচ্ছে না। পরিকল্পনা কমিশন রোববার বিষয়টি আনুষ্ঠানিকভাবে চিঠি দিয়ে নির্বাচন কমিশনকে জানিয়েছে। ,সোমবার নির্বাচন কমিশন সচিবালয়ের সচিব জাহাঙ্গীর আলম এ তথ্য জানিয়েছেন।,বৈশ্বিক প্রেক্ষাপটে সরকারের আর্থিক সামর্থ্য বিবেচনায় এ প্রকল্প অনুমোদন দেওয়া হচ্ছে না বলে পরিকল্পনা কমিশন জানিয়েছে। ,বর্তমান কমিশন আগামী নির্বাচনে সর্বোচ্চ দেশ শাসনে ইভিএমে ভোট করার সিদ্ধান্ত নিয়েছিল। তাদের হাতে এখন দেড় লাখ ইভিএম আছে যা দিয়ে ৬০ থেকে ৭০ টি আসনে ভোট করা সম্ভব। ১৫০ আসনে এই যন্ত্র ব্যবহার করতে হলে আরও ২ লাখ ইভিএম প্রয়োজন। এ কারণে নতুন ইভিএম কিনতে প্রকল্প প্রস্তাব করা হয়। তবে প্রকল্পটি আপাতত স্থগিত রাখার সিদ্ধান্তে আগামী নির্বাচনে সর্বোচ্চ ১৫০  ইভিএম ব্যবহার সম্ভব হবে না।,সাংবাদিকদের এক প্রশ্নের জবাবে ইসি সচিব জাহাঙ্গীর আলম বলেন, কমিশনের হাতে যে ইভিএম আছে আগামী নির্বাচনে সেগুলো ব্যবহার করা হবে।,নির্বাচন কমিশন আগামী জাতীয় নির্বাচনে সর্বোচ্চ ১৫০টি আসনে ইভিএমে ভোট নেওয়ার পরিকল্পনা করেছিল। এ জন্য ৮ হাজার ৭১১ কোটি টাকার প্রকল্প পরিকল্পনা কমিশনে পাঠায় তারা। ,নির্বাচন কমিশন গত বছরের জুলাই মাসে নিবন্ধিত রাজনৈতিক দলগুলোর সঙ্গে যে সংলাপ করে, তাতে ক্ষমতাসীন আওয়ামী লীগ আগামী দ্বাদশ জাতীয় সংসদ নির্বাচনে ৩০০ আসনেই ইভিএমে ভোট চায়। অন্যদিকে বিএনপি ইভিএমকে ‘কারচুপির যন্ত্র’ বলে অভিযোগ করে আসছে। ,এমতাবস্থায় নির্বাচন কমিশন ২৩ আগস্ট জানায়, তারা সর্বোচ্চ ১৫০টি আসনে ইভিএমে ভোট নেওয়ার সিদ্ধান্ত নিয়েছে। তাদের কাছে দেড় লাখ ইভিএম আছে। ১৫০ আসনে ভোট নিতে প্রয়োজন আরও ২ লাখ ইভিএম।,নতুন করে ইভিএম কিনতে ৮ হাজার ৭১১ কোটি ৪৪ লাখ টাকার একটি প্রকল্প প্রস্তাব তৈরি করে পরিকল্পনা কমিশনে পাঠানো হয় গত ১৯ অক্টোবর। প্রকল্পটির নাম ‘নির্বাচনী ব্যবস্থায় ইলেকট্রনিক ভোটিং মেশিনের (ইভিএম) ব্যবহার বৃদ্ধি এবং টেকসই ব্যবস্থাপনা’। প্রকল্পের পুরো টাকা সরকারেরই জোগান দেওয়ার কথা ছিল।",bn,2023-01-23 14:34:00+06:00
Jugantor,নরসিংদীতে ভেলানগর বাজারে ভয়াবহ আগুন,country-news,https://www.jugantor.com/country-news/637820/%E0%A6%A8%E0%A6%B0%E0%A6%B8%E0%A6%BF%E0%A6%82%E0%A6%A6%E0%A7%80%E0%A6%A4%E0%A7%87-%E0%A6%AD%E0%A7%87%E0%A6%B2%E0%A6%BE%E0%A6%A8%E0%A6%97%E0%A6%B0-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AD%E0%A7%9F%E0%A6%BE%E0%A6%AC%E0%A6%B9-%E0%A6%86%E0%A6%97%E0%A7%81%E0%A6%A8,"নরসিংদীতে ভেলানগর বাজারে অগ্নিকাণ্ডের ঘটনা ঘটেছে। সোমবার দিবাগত রাত সাড়ে ৩টার দিকে বাজারে আগুন লাগে।,ফায়ার সার্ভিসের তিনটি ইউনিটের প্রায় ২ ঘণ্টার চেষ্টায় আগুন নিয়ন্ত্রণে আসে।,আগুনে বাজারের কসমেটিকস, প্লাস্টিক ও জুতার দোকানসহ বেশ কয়েকটি দোকান পুড়ে গেছে। এ তথ্য নিশ্চিত করেছেন ফায়ার সার্ভিসের সিনিয়র স্টেশন অফিসার আবু সাঈদ।এতে কোনো হতাহতের ঘটনা ঘটেনি।",bn,2023-01-23 13:40:00+06:00
Jugantor,শাহিন শাহ আফ্রিদির ওমরাহ পালনের ছবি ভাইরাল,international,https://www.jugantor.com/international/637824/%E0%A6%B6%E0%A6%BE%E0%A6%B9%E0%A6%BF%E0%A6%A8-%E0%A6%B6%E0%A6%BE%E0%A6%B9-%E0%A6%86%E0%A6%AB%E0%A7%8D%E0%A6%B0%E0%A6%BF%E0%A6%A6%E0%A6%BF%E0%A6%B0-%E0%A6%93%E0%A6%AE%E0%A6%B0%E0%A6%BE%E0%A6%B9-%E0%A6%AA%E0%A6%BE%E0%A6%B2%E0%A6%A8%E0%A7%87%E0%A6%B0-%E0%A6%9B%E0%A6%AC%E0%A6%BF-%E0%A6%AD%E0%A6%BE%E0%A6%87%E0%A6%B0%E0%A6%BE%E0%A6%B2,"পবিত্র ওমরাহ পালন করতে সৌদি আরব গেছেন পাকিস্তান দলের তরুণ পেসার শাহিন শাহ আফ্রিদি।,সৌদি আরবের পবিত্র মক্কা শরিফ থেকে সামাজিক যোগাযোগমাধ্যম ইনস্টাগ্রাম ও টুইটারে তার ভক্তদের জন্য ছবি পোস্ট করেছেন।,ছবির ক্যাপশনে তিনি শুধু লিখেছেন— আলহামদুলিল্লাহ। খবর জিও টিভির।,
 ,
এ ছবি পোস্ট করার সঙ্গে সঙ্গে ভাইরাল হয়ে যায়। এ পোস্টের নিচে তাকে প্রশংসা করে ভক্তদের মন্তব্য বন্যা বইতে থাকে।,গত বছরের টি২০ বিশ্বকাপে ঝড় তুলেছেন শাহিন শাহ আফ্রিদি। ভারতকে প্রায় একাই শেষ করে দিয়েছিলেন তিনি। কোহলিদের বিরুদ্ধে প্রথম ম্যাচেই ৩ উইকেট নেন শাহিন শাহ।,শাহিন শাহের সঙ্গে মেয়ে আকসার বিয়ের কথা জানিয়েছিলেন শহীদ আফ্রিদি নিজেই। জানিয়েছিলেন তার পরিবারের সঙ্গে শাহিনের কোনো রক্তের সম্পর্ক নেই।,আফ্রিদির পাঁচ মেয়ে। তাদের মধ্যে আকসাই সবচেয়ে বড়। আকসা ছাড়া বাকি মেয়েরা হলেন— আনশা, আজওয়া, আসমারা ও আরওয়া।",bn,2023-01-23 14:58:00+06:00
Jugantor,হোয়াইট হাউসে চিঠি পাঠাল ওয়াগনার গ্রুপ ,international,https://www.jugantor.com/international/637825/%E0%A6%B9%E0%A7%8B%E0%A7%9F%E0%A6%BE%E0%A6%87%E0%A6%9F-%E0%A6%B9%E0%A6%BE%E0%A6%89%E0%A6%B8%E0%A7%87-%E0%A6%9A%E0%A6%BF%E0%A6%A0%E0%A6%BF-%E0%A6%AA%E0%A6%BE%E0%A6%A0%E0%A6%BE%E0%A6%B2-%E0%A6%93%E0%A7%9F%E0%A6%BE%E0%A6%97%E0%A6%A8%E0%A6%BE%E0%A6%B0-%E0%A6%97%E0%A7%8D%E0%A6%B0%E0%A7%81%E0%A6%AA%C2%A0,"রাশিয়ার সমালোচিত ভাড়াটে সশস্ত্র গোষ্ঠী ওয়াগনারকে অপরাধী সংগঠন ঘোষণা করেছে যুক্তরাষ্ট্র। এর কারণ জানতে চেয়ে শনিবার হোয়াইট হাউসে এক খুদে বার্তা পাঠিয়েছে প্রতিষ্ঠানটির প্রধান ইয়েভজেনি প্রিগোজিন। খবর রয়টার্সের। ,ইউক্রেন যুদ্ধে রুশ বাহিনীর সহযোগী গোষ্ঠী হিসেবে কাজ করছে ওয়াগনার। সশস্ত্র গোষ্ঠীটিকে 'আন্তর্জাতিক অপরাধী সংগঠন' মনোনীত করার কথা শুক্রবার জানান মার্কিন জাতীয় নিরাপত্তা উপদেষ্টা জন কিরবি। তিনি বলেন, 'এটি একটি অপরাধী সংগঠন, যা ব্যাপকভাবে নৃশংসতা এবং মানবাধিকার লঙ্ঘনের কাজে জড়িত।' ,রয়টার্সের দাবি, রুশ প্রেসিডেন্ট ভ্লাদিমির পুতিনের ঘনিষ্ঠ ব্যবসায়ী ইয়েভজেনি প্রিগোজিনের নিয়ন্ত্রণাধীন ওয়াগনার গ্রুপের প্রায় ৫০ হাজার যোদ্ধা ইউক্রেনে লড়াই করছে। এদের অন্তত ৮০ শতাংশকে রাশিয়ার কারাগার থেকে নিয়োগ দেওয়া হয়েছে।,ইউক্রেনে রুশ আগ্রাসন আরও জোরদারে প্রতিষ্ঠানটি রাশিয়ার মিত্র উত্তর কোরিয়া থেকেও অস্ত্র সরবরাহ করেছে বলে দাবি করেছে হোয়াইট হাউস। যদিও বিষয়টিকে পুরোপুরি অস্বীকার করে একে ভিত্তিহীন এবং গুজব বলছে উত্তর কোরিয়ার পররাষ্ট্র মন্ত্রণালয়।,ওয়াশিংটন ২০১৭ সালে এবং গত ডিসেম্বরেও ওয়াগনার গ্রুপের ওপর বাণিজ্যিক নিষেধাজ্ঞা আরোপ করেছিল। সংগঠনটির অস্ত্রের ওপর আধিপত্য কমিয়ে আনতে এ পদক্ষেপ নেয় যুক্তরাষ্ট্র। ইউক্রেনের মতোই সিরিয়া, লিবিয়া, সুদানসহ অন্যান্য কিছু দেশেও সক্রিয় থাকার দাবিতে ২০২১ সালের ডিসেম্বরে ইউরোপীয় ইউনিয়নও সংগঠনটির ওপর নিষেধাজ্ঞা আরোপ করে।,
 ",bn,2023-01-23 15:07:00+06:00
Jugantor,ইস্তানবুলে দ্রুতগতির মেট্রোরেল উদ্বোধন করলেন এরদোগান,international,https://www.jugantor.com/international/637821/%E0%A6%87%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%AC%E0%A7%81%E0%A6%B2%E0%A7%87-%E0%A6%A6%E0%A7%8D%E0%A6%B0%E0%A7%81%E0%A6%A4%E0%A6%97%E0%A6%A4%E0%A6%BF%E0%A6%B0-%E0%A6%AE%E0%A7%87%E0%A6%9F%E0%A7%8D%E0%A6%B0%E0%A7%8B%E0%A6%B0%E0%A7%87%E0%A6%B2-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%8F%E0%A6%B0%E0%A6%A6%E0%A7%8B%E0%A6%97%E0%A6%BE%E0%A6%A8,"ইউরোপের সবচেয়ে ব্যস্ততম ইস্তানবুল বিমানবন্দরে দ্রুতগতির মেট্রোরেল উদ্বোধন করেছেন তুরস্কের প্রেসিডেন্ট রিসেপ তাইয়েপ এরদোগান।,২০২২ সালে ইউরোপের সবচেয়ে ব্যস্ততম বিমানবন্দরে মর্যাদা লাভ করে ইস্তানবুল। খবর আনাদোলুর।,রোববার এ বিমানবন্দরে দ্রুতগতির মেট্রোরেলের উদ্বোধন করেন এরদোগান।,
 ,
তুরস্কের সর্ববৃহৎ এ বিমানবন্দরে সর্বপ্রথম রেললাইন সংযুক্ত হয়েছে। এ জন্য ৩৪ কিলোমিটার দীর্ঘ একটি মেট্রো লিংক স্থাপন করা হয়।,প্রতিদিন গড়ে আট লাখ যাত্রীকে মেট্রোরেল সেবা দিতে পারবে। গত বছর প্রতিদিন গড়ে এক হাজার ১৫৬টি বিমান উঠানামা করে এ বিমানবন্দরে।",bn,2023-01-23 13:45:00+06:00
Jugantor,নিজের মৃত্যুর ‘খবর’ শুনেছেন ওবায়দুল কাদের,politics,https://www.jugantor.com/politics/637777/%E0%A6%A8%E0%A6%BF%E0%A6%9C%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%B0-%E0%A6%96%E0%A6%AC%E0%A6%B0-%E0%A6%B6%E0%A7%81%E0%A6%A8%E0%A7%87%E0%A6%9B%E0%A7%87%E0%A6%A8-%E0%A6%93%E0%A6%AC%E0%A6%BE%E0%A7%9F%E0%A6%A6%E0%A7%81%E0%A6%B2-%E0%A6%95%E0%A6%BE%E0%A6%A6%E0%A7%87%E0%A6%B0,"সোশাল মিডিয়ায় নিজের মৃত্যুর গুজব শোনার কথা জানিয়ে আওয়ামী লীগের সাধারণ সম্পাদক ওবায়দুল কাদের বলেছেন, তিনি এসব বিষয়কে পাত্তা দিতে চাইছেন না।,রোববার ঢাকার তেজগাঁওয়ে সড়ক ভবনে ঢাকা পরিবহন সমন্বয় কর্তৃপক্ষের পরিচালনা পর্ষদের সভা শেষে সাংবাদিকদের প্রশ্নের জবাবে তিনি এ কথা বলেন।,অপপ্রচারকারীরা মৃত্যুর মতো বিষয়কে নিয়েও গুজব ছড়াচ্ছে উল্লেখ করে হাসতে হাসতে তিনি বলেন, মৃত্যু সংবাদ নিয়েও যে…বসুরহাটে কলেজ ময়দানে জানাজাও হয়েছে, আমি শুনলাম। জানাজা হয়েছে, তার পরে আমার গ্রামের বাড়িতে কবর দিছে।,তিনি বলেন, শোনেন এসব প্রশ্ন করে লাভ নাই। এসব বিষয়গুলা খুবই নোংরামি। এই নোংরা রাজনীতি যারা করে…কুকুরের কাজ ককুর করেছে, কামড় দিয়েছে পায়; তাই বলে কুকুরকে কামড়ানো কি মানুষের শোভা পায়?,ডিজিটাল নিরাপত্তা আইনে গুজব রটনাকারীদের বিরুদ্ধে ব্যবস্থা নেবেন কি না, এ প্রশ্নের উত্তরে সড়ক পরিবহণ ও সেতুমন্ত্রী বলেন, দেখুন এসব বিষয়গুলা আমি পাত্তা দেই না। আমি এগুলা কোনো গুরুত্ব দেই না। এই নোংরামিগুলো সবাইকে নিয়ে করা হচ্ছে।,কাদের বলেন, প্রাইম মিনিস্টারকে নিয়ে যা করছে, সেই তুলনায় এটা কিছুই না। মন্ত্রীদের নিয়ে যা হচ্ছে, এটা তো অবিরাম চলছে; আর যারা ভালো কাজ করে তাদেরটা আরও বেশি করছে।",bn,2023-01-23 05:12:00+06:00
Jugantor,চিরকুট লিখে এইচএসসি পরীক্ষার্থীর আত্মহত্যা!,country-news,https://www.jugantor.com/country-news/637823/%E0%A6%9A%E0%A6%BF%E0%A6%B0%E0%A6%95%E0%A7%81%E0%A6%9F-%E0%A6%B2%E0%A6%BF%E0%A6%96%E0%A7%87-%E0%A6%8F%E0%A6%87%E0%A6%9A%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE,"রংপুরের কাউনিয়ায় চিরকুট লিখে গলায় ওড়না পেঁচিয়ে সুরমা খাতুন (১৮) নামে এক এইচএসসি পরীক্ষার্থী আত্মহত্যা করেছেন।,ঘটনাটি ঘটেছে রবিবার রাতে উপজেলার হারাগাছ ইউনিয়নের সোনাতন চিলমারী টারী গ্রামে।,পরিবার ও থানাসূত্রে জানা গেছে, উপজেলার হারাগাছ ইউনিয়নের সোনাতন চিলমারী টারী গ্রামের মো. শহিদুল ইসলামের মেয়ে এইচএসসি পরীক্ষার্থী সুরমা খাতুন (১৮) রোববার রাতে কোনো একসময়ে নিজ ঘরের তীরের সঙ্গে গলায় ওড়না পেঁচিয়ে ফাঁস লাগিয়ে আত্মহত্যা করে।,সোমবার সকালে সুরমার মা দোলেনা খাতুন মেয়েকে দরজার সামনে গিয়ে ডাকাডাকি করে কোনো সাড়া না পেয়ে চিৎকার শুরু করেন। পরে পরিবারের লোকজন দরজা ভেঙে ঘরে প্রবেশ করে তার লাশ তীরের সঙ্গে ঝুলতে দেখেন। পরে তার লাশ নিচে নামানো হয়।,আত্মহত্যার কারণ জানা যায়নি। তবে তার লাশের পাশে একটি চিরকুটে লেখা ছিল তার মৃত্যুর জন্য কেউ দায়ী নয়, তিনি ওই চিরকুটে সবার কাছে দোয়া কামনাও করেছেন।,সুরমা স্থানীয় মিরবাগ ডিগ্রি কলেজ থেকে ২০২২ সালে এইচএসসি পরীক্ষায় অংশ নিয়েছিলেন। আগামী ৭-৯ ফেব্রুয়ারি এইচএসসি পরীক্ষার ফল প্রকাশিত হওয়ার কথা আছে। কাউনিয়া থানার ওসি মোন্তাছের বিল্লাহ মৃত্যুর বিষয়টি নিশ্চিত করেছেন।, , ",bn,2023-01-23 14:43:00+06:00
Jugantor,ইউক্রেনে লেপার্ড ট্যাংক পাঠাতে পোল্যান্ডকে বাধা দেবে না জার্মানি ,international,https://www.jugantor.com/international/637826/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%B2%E0%A7%87%E0%A6%AA%E0%A6%BE%E0%A6%B0%E0%A7%8D%E0%A6%A1-%E0%A6%9F%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%AA%E0%A6%BE%E0%A6%A0%E0%A6%BE%E0%A6%A4%E0%A7%87-%E0%A6%AA%E0%A7%8B%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%95%E0%A7%87-%E0%A6%AC%E0%A6%BE%E0%A6%A7%E0%A6%BE-%E0%A6%A6%E0%A7%87%E0%A6%AC%E0%A7%87-%E0%A6%A8%E0%A6%BE-%E0%A6%9C%E0%A6%BE%E0%A6%B0%E0%A7%8D%E0%A6%AE%E0%A6%BE%E0%A6%A8%E0%A6%BF%C2%A0,"রুশ আগ্রাসন মোকাবিলায় ইউক্রেনে লেপার্ড ট্যাংক পাঠাতে পোল্যান্ডকে বাধা দেবে না জার্মানি। রোববার ফরাসি টেলিভিশন এলসিআইয়ের সঙ্গে সাক্ষাৎকারের সময় নিজ দেশের এমন অবস্থানের কথা জানিয়েছেন জার্মান পররাষ্ট্রমন্ত্রী আনালেনা বেয়ারবক। ,জার্মান পররাষ্ট্রমন্ত্রীর কাছে প্রশ্ন ছিল— পোল্যান্ডের কাছে থাকা তার দেশের তৈরি লেপার্ড-২ ব্যাটল ট্যাংক ইউক্রেনে পাঠাতে চাইলে বার্লিন বাধা দেবে কিনা? উত্তরে আনালেনা বেয়ারবক বলেন, এখনো পর্যন্ত এমন কোনো প্রশ্ন করা হয়নি। তবে যদি জানতে চাওয়া হয় তা হলে বার্লিন এ ক্ষেত্রে কোনো বাধা হয়ে দাঁড়াবে না।,এ পর্যায়ে সাক্ষাৎগ্রহণকারী বলেন, মানে দাঁড়াচ্ছে পোল্যান্ডকে ইউক্রেনে ব্যাটল ট্যাংক পাঠানো থেকে নিবৃত্ত করবে না জার্মানি। উত্তরে আনালেনা বেয়ারবক বলেন, আপনি আমার কথা যথার্থভাবে ধরতে পেরেছেন।,
জার্মানির আইন অনুযায়ী, যুদ্ধের উদ্দেশ্যে উৎপাদিত অস্ত্রগুলো শুধু ফেডারেল সরকারের অনুমোদন নিয়ে তৈরি, পরিবহণ ও বাজারজাত করা যায়। ,ফলে দেশটির তৈরি লেপার্ড-২ ব্যাটল ট্যাংক অন্য কোনো দেশের হাতে থাকলেও সেটি নতুন করে ইউক্রেন বা ভিন্ন কোনো দেশে পাঠাতে হলে বার্লিনের অনুমতির প্রয়োজন হবে। জার্মান আইনে, এ ক্ষেত্রে চূড়ান্ত সিদ্ধান্ত নেওয়ার এখতিয়ার দেশটির চ্যান্সেলরকে দেওয়া হয়েছে।,
 ",bn,2023-01-23 15:18:00+06:00
Jugantor,বিয়ের জন্য যেমন পাত্রী খুঁজছেন রাহুল গান্ধী,international,https://www.jugantor.com/international/637778/%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AF%E0%A7%87%E0%A6%AE%E0%A6%A8-%E0%A6%AA%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%96%E0%A7%81%E0%A6%81%E0%A6%9C%E0%A6%9B%E0%A7%87%E0%A6%A8-%E0%A6%B0%E0%A6%BE%E0%A6%B9%E0%A7%81%E0%A6%B2-%E0%A6%97%E0%A6%BE%E0%A6%A8%E0%A7%8D%E0%A6%A7%E0%A7%80,"ব্যক্তিগত বিষয়ের আলোচনায় নজর কাড়লেন ভারতের কংগ্রেস নেতা রাহুল গান্ধী। সম্প্রতি এক সাক্ষাৎকারে বিয়ে নিয়ে মুখ খোলেন তিনি। যদিও আগেও তিনি জানিয়েছেন, যে পাত্রীর মধ্যে তার মা সনিয়া ও ঠাকুমা ইন্দিরার গুণ রয়েছে, তাকে তিনি বেছে নিতে রাজি, তবে এই সাক্ষাৎকারে বিয়ে নিয়ে অকপটে মুখ খুললেন রাহুল গান্ধী।,সামাজিক যোগাযোগমাধ্যম টুইট হওয়া এক ভাইরাল ভিডিওতে ওই সাক্ষাৎকার উঠে এসছে। সেখানে রাহুল গান্ধীকে প্রশ্ন করা হয় যে, তিনি বিয়ের বিষয়ে কী ভাবছেন? কবে বিয়ে করতে চান, তা নিয়েও প্রশ্ন করা হয়। রাহুল তার জবাবে সাফ জানান, যেদিন সঠিক কোনো ব্যক্তিত্বকে পাবেন, সেদিন বিয়ে করবেন তিনি। সাক্ষাৎকারে সঞ্চালিক প্রশ্ন করেন, তাহলে কি কারোর দিকে বিয়ের ব্যাপারে তাকিয়ে রয়েছেন রাহুল? সোজা জবাবে সনিয়া পুত্র বলেন, ‘যদি তিনি আসতে চান, তাহলে আসবেন’। ,এর সঙ্গে মুচকি হেসে রাহুল বলেন, ‘এটা ভালোই হবে’। সঞ্চালিকা প্রশ্ন করেন, তাহলে কি রাহুল গান্ধী বিয়ের বিপক্ষে নন? তার ইতিবাচক উত্তর দিয়ে রাহুল বলেন, একেবারেই নয়। সেই সময়ই আলোচনা হয় যে, ‘সঠিক মানুষ’ -এর আসার এপেক্ষায় রাহুল আছেন কি না!,রাহুল এই প্রশ্নের জবাবে প্রসঙ্গ তোলেন তার মা সনিয়া ও বাবা রাজীব গান্ধীর বিয়ে নিয়ে। রাহুল বলেন, ‘ সমস্যা হল,আমার বাবা মায়ের খুব সুন্দর একটা দাম্পত্য জীবন ছিল। আর তারা একে অপরের সঙ্গে প্রেমে ছিলেন। তাই আমার মানদণ্ডটা একটু ওপরে।’ সঞ্চালিকা পাল্টা প্রশ্ন করেন যে, রাহুলের কাছে কোনো ‘চেকলিস্ট’ আছে কি না! জবাবে কংগ্রেসের ওয়েনাদের সাংসদ বলেন, তিনি এমন একজন পাত্রী পছন্দ করবেন, যিনি ‘ভালোবাসার মানুষ’ হবেন, সঙ্গে ‘বুদ্ধিদীপ্ত হবেন’। ,রাহুল বলেন, ভালোবাসতে জানে এমন কাউকে তিনি পছন্দ করবেন। এছাড়াও মানবিকতা রয়েছে এমন কাউকেই রাহুল গান্ধীর পছন্দ। মজার ছলে সঞ্চালিকা বলেন, সমস্ত মহিলারা কিন্তু এই বার্তা পেয়ে যাচ্ছেন। হেসে ফেলে রাহুল পাল্টা বলেন,'এবার আপনি আমায় মুশকিলে ফেলে দিচ্ছেন।',সূত্র: হিন্দুস্তান টাইমস",bn,2023-01-23 06:16:00+06:00
Jugantor,মুক্তির আগেই ৩৫ কোটিতে ‘পাঠান’!,entertainment,https://www.jugantor.com/entertainment/637803/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%B0-%E0%A6%86%E0%A6%97%E0%A7%87%E0%A6%87-%E0%A7%A9%E0%A7%AB-%E0%A6%95%E0%A7%8B%E0%A6%9F%E0%A6%BF%E0%A6%A4%E0%A7%87-%E0%A6%AA%E0%A6%BE%E0%A6%A0%E0%A6%BE%E0%A6%A8,"চার বছর পর বড়পর্দায় ফিরছেন বলিউড বাদশাহ 'কিং খান'। শাহরুখ খানের ‘পাঠান’ ছবি মুক্তির আগে তাই চেনা মেজাজে ভক্তরা।,প্রথম দিনের প্রথম শোতেই এ ছবি দেখে ফেলতে মরিয়া অনেকে। আগামী বুধবার, ২৫ জানুয়ারি ‘পাঠান’ মুক্তি পাচ্ছে বড়পর্দায়।,তার আগে হু হু করে বিক্রি হচ্ছে প্রথম দিনের টিকিট। পরিসংখ্যান বলছে— এ পর্যন্ত প্রথম দিনে ‘পাঠান’ দেখার জন্য দুই লাখ টিকিট বিক্রি হয়ে গেছে। খবর পিটিআইয়ের।,এ হিসাবে প্রায় ৩৫ কোটি টাকার টিকিট বিক্রি হয়েছে ইতোমধ্যে।  টিকিট বিক্রির ধুম দেখে ছবির ভবিষ্যৎ ভালো বলেই আন্দাজ করছেন অনেকে। তবে শাহরুখের ছবিতে প্রথম দিনের নজির নতুন নয়।,এর আগেও একাধিক ছবিতে প্রথম দিনেই চমকে দিয়েছেন কিং খান। ছবিটি হয়তো ‘সুপারহিট’ তকমা পায়নি। তবে অনুরাগীরা কেবল তার ক্যারিশমা দেখতেই দলে দলে হলো ভরিয়েছেন প্রথম দিনেই।,শাহরুখের শেষ ছবি মুক্তি পেয়েছিল ২০১৮ সালের ২১ ডিসেম্বর। বাণিজ্যিকভাবে ‘জিরো’ তেমন সফল হয়নি। তবে ছবিটির প্রথম দিনের আয় ছিল চোখে পড়ার মতো।,প্রথম দিনে ১৯ কোটি ৩৫ লাখ টাকার ব্যবসা করেছিল শাহরুখ, আনুশকা শর্মা, ক্যাটরিনা কাইফ অভিনীত ‘জিরো’। এ ছবির মোট আয় করেছিল ১৮৬ কোটি টাকা।,২০১৭ সালে মুক্তি পায় শাহরুখ, আনুশকা অভিনীত ‘জব হ্যারি মেট সেজল’। শাহরুখের ক্যারিশমা এই ছবির ক্ষেত্রেও ২০০ কোটির গণ্ডি পার করাতে পারেনি।,তবে প্রথম দিনে এই ছবিও ১৫ কোটির বেশি ব্যবসা করে। প্রথম দিন ‘জব হ্যারি মেট সেজল’-এর আয় ছিল ১৫ কোটি ২৫ লাখ টাকা। সব মিলিয়ে এই ছবি ১৫৩ কোটি টাকার ব্যবসা করেছে।,২০১৭ সালেই শাহরুখের আর এক বহু প্রতীক্ষিত ছবি মুক্তি পায়। ‘পাঠান’-এর মতোই ‘রইস’ মুক্তির দিন ধার্য হয়েছিল ২৫ জানুয়ারি। তবে বক্স অফিসে প্রত্যাশা পূরণ করতে পারেনি এই ছবি।,‘রইস’ ছবিতে কিং খানের একার ওপরেই বাজি লড়েছিলেন নির্মাতারা। ছবিটি প্রথম দিনে ২০ কোটি ৪২ লাখ টাকার ব্যবসা করে। কিন্তু ‘রইস’-এর আয়ের দৌড় থেমে যায় মাত্র ১২৮ কোটিতেই।,২০১৬ সালে মুক্তি পায় শাহরুখের অন্যতম চর্চিত ছবি ‘ডিয়ার জিন্দেগি’। আলিয়া ভাটের সঙ্গে তথাকথিত ভিন্ন ধারার এ ছবিতে কাজ করেছিলেন কিং খান। ছবিটির ব্যবসায়িক সাফল্য অন্য অনেক ছবির থেকে অনেক কম।,‘ডিয়ার জিন্দেগি’ প্রথম দিনে ৮ কোটি ৭৫ লাখ টাকা আয় করেছিল। ছবির মোট বক্স অফিস রোজগার গিয়ে থামে ১৩৫ কোটিতে।,২০১৬ সালের এপ্রিল মাসে মুক্তি পায় ‘ফ্যান’। যুগ্ম চরিত্রে শাহরুখের অভিনয়কে কেন্দ্র করে এই ছবি প্রত্যাশার পারদ চড়িয়েছিল অনেকটা। তবে ২০০ কোটির গণ্ডি পেরোতে পারেনি ‘ফ্যান’ও।,‘ফ্যান’ ছবি মুক্তির প্রথম দিনে ১৯ কোটি ২০ লাখ টাকার ব্যবসা করে। পরে ১৮৮ কোটিতে গিয়ে থামে ‘ফ্যান’-এর সাফল্যের দৌড়।,গত কয়েক বছরে ২০০ কোটির ক্লাবে ঢুকতে পারেননি শাহরুখ। বলিউডে তার ক্যারিশমা কি ফিকে হচ্ছে ধীরে ধীরে? উঠে গেছে সেই প্রশ্নও।,শেষবার ২০১৩ সালের ‘চেন্নাই এক্সপ্রেস’ ২০০ কোটির বেশি ব্যবসা করেছিল। ‘পাঠান’ সেই নজির ভাঙতে পারবে কিনা, তা নিয়ে জল্পনা শুরু হয়েছে।",bn,2023-01-23 09:53:00+06:00
Jugantor,সুইডেনের বিরুদ্ধে গোটা বিশ্বে নিন্দার ঝড়,international,https://www.jugantor.com/international/637804/%E0%A6%B8%E0%A7%81%E0%A6%87%E0%A6%A1%E0%A7%87%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%97%E0%A7%8B%E0%A6%9F%E0%A6%BE-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A7%87-%E0%A6%A8%E0%A6%BF%E0%A6%A8%E0%A7%8D%E0%A6%A6%E0%A6%BE%E0%A6%B0-%E0%A6%9D%E0%A7%9C,"সুইডেনের রাজধানী স্টকহোমে পবিত্র কুরআন অবমাননার ঘটনায় মধ্যপ্রাচ্যসহ গোটা বিশ্বজুড়ে ক্ষোভ ও নিন্দার ঝড় বইছে।,বর্ণবাদী ও ধর্মবিদ্বেষী কাজের অনুমোদন দেওয়ায় রোববার সৌদি আরব, তুরস্ক, জর্ডান, কুয়েত, মিসর, সংযুক্ত আরব আমিরাত, কাতার এবং পাকিস্তান কঠোর সুইডিশ সরকারের নিন্দা ও প্রতিবাদ জানিয়েছে।  খবর ডেইলি সাবাহর।,সুইডেন সরকারের কাছ থেকে দেশটির উগ্র-ডানপন্থি রাজনীতিবিদ রাসমুস পালুদান তুরস্কের দূতাবাসের সামনে পবিত্র কুরআন পোড়ানোর অনুমতি নেওয়ার পর মধ্যপ্রাচ্যসহ বিশ্বের বিভিন্ন দেশ এই ন্যক্কারজনক ঘটনার নিন্দা ও প্রতিবাদ জানায়।,কুখ্যাত এই চরমপন্থি ধর্ম অবমাননার নিকৃষ্ট কাজটি করার সময় পুলিশের পক্ষ থেকে পরিপূর্ণ সুরক্ষা পেয়েছে।  ,সৌদি আরবের পররাষ্ট্র মন্ত্রণালয় এক বিবৃতিতে বলেছে, আসুন আমরা ঘৃণা ও চরমপন্থাকে প্রত্যখ্যান করে সারাবিশ্বে সহনশীলতা এবং সম্প্রতির বার্তা ছড়িয়ে দিই।,
 ,
এ ঘটনাকে জর্ডান ঘৃণাভরে প্রত্যাখ্যান করে বলেছে, পবিত্র কুরআন পোড়ানোর এই ঘটনা ধর্মীয় বিদ্বেষমূলক তৎপরতাকে উসকে দেবে। এ জন্য এ ধরনের কর্মকাণ্ড বন্ধ করে শান্তি ও সম্প্রীতির সংস্কৃতি ছড়িয়ে দিতে হবে। চরমপন্থার বিরুদ্ধে নিন্দা জানানোকে সম্মিলিত দায়িত্ব বলে উল্লেখ করেছে দেশটি।,কুয়েতের পররাষ্ট্রমন্ত্রী শেখ সালেম আবদুল্লাহ আল জুবায়ের আল সাবাহ এক বিবৃতিতে বলেছেন, কুরআন পোড়ানোর এ ঘটনা সারাবিশ্বের মুসলমানদের মনে আঘাত দিয়েছে। এ ঘটনায় জড়িত ব্যক্তিকে জবাবদিহিতার আওতায় আনার দাবি জানিয়েছেন দেশটির পররাষ্ট্রমন্ত্রী।,মিসর কঠোর ভাষায় নিন্দা জানিয়ে বলেছে, এ ঘটনা মুসলিম বিশ্বের কোটি কোটি মুসলমানের অনুভূতিতে আঘাত দিয়েছে।,এই ধরনের বিদ্বেষী কর্মকাণ্ডের বিপদ সম্পর্কে হুশিয়ারি উচ্চারণ করে মিসর বলেছে, এমন ন্যক্কারজনক কাজ বাদ দিয়ে বরং সহনশীলতা ও শান্তিপূর্ণ সহাবস্থানের মূল্যবোধকে উচ্চে তুলে ধরতে হবে।  ,সংযুক্ত আরব আমিরাত এবং কাতারও পবিত্র কুরআন পোড়ানোর  নিন্দা ও প্রতিবাদ জানিয়েছে। পবিত্র কুরআন পোড়ানোর অনুমতি দেওয়ায় কাতার সুইডিশ কর্তৃপক্ষের নিন্দা করেছে। বিদ্বেষ ও সহিংসতা প্রত্যাখ্যানের দায়িত্ব পালন করতে দেশটি আন্তর্জাতিক সম্প্রদায়ের প্রতি আহ্বান জানিয়েছে।,এদিকে তুরস্কের পররাষ্ট্র মন্ত্রণালয় এক বিবৃতিতে বলেছে, আমরা যথাসম্ভব শক্ত ভাষায় এই জঘন্য কাজের নিন্দা জানাচ্ছি। আমাদের বারবার হুশিয়ারি সত্ত্বেও এই  জঘন্য ঘটনা ঘটানো হলো।,পাকিস্তানের পররাষ্ট্র মন্ত্রণালয় এক বিবৃতিতে বলেছে, এই কাণ্ডজ্ঞানহীন ও উসকানিমূলক পদক্ষেপ বিশ্বের ১৫০ কোটি মুসলমানের ধর্মীয় অনুভূতিতে আঘাত দিয়েছে।",bn,2023-01-23 10:26:00+06:00
Jugantor,বিশ্ববিদ্যালয়ছাত্রী নাদিয়াকে চাপা দেওয়া বাসচালক গ্রেফতার,capital,https://www.jugantor.com/capital/637806/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BE%E0%A6%A6%E0%A6%BF%E0%A7%9F%E0%A6%BE%E0%A6%95%E0%A7%87-%E0%A6%9A%E0%A6%BE%E0%A6%AA%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%AC%E0%A6%BE%E0%A6%B8%E0%A6%9A%E0%A6%BE%E0%A6%B2%E0%A6%95-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"রাজধানীর বেসরকারি নর্দান বিশ্ববিদ্যালয়ের ফার্মেসি বিভাগের প্রথম বর্ষের ছাত্রী নাদিয়া আক্তারকে চাপা দেওয়া ভিক্টর পরিবহণের বাসচালক ও হেলপারকে গ্রেফতার করেছে পুলিশ।,ভাটারা থানার ওসি এবিএম আসাদুজ্জামান যুগান্তরকে বলেন, রাজধানীর মিরপুর থেকে সোমবার সকাল ৮টা ২০ মিনিটে বাসচালক লিটন এবং হেলপার আবুল খায়েরকে গ্রেফতার করা হয়েছে।,ছাত্রীকে চাপা দেওয়া বাসটি জব্দ করা হয়েছে বলেও জানান ওসি। আটক চালক ও হেরপারকে আদালতে পাঠানো হয়েছে।,রোববার রাজধানীর প্রগতি সরণিতে বেপরোয়া বাসটি ছাত্রী নাদিয়া আক্তারকে বহনকারী মোটরসাইকেলটিকে ধাক্কা দিয়ে ফেলে দেয়।,মুহূর্তেই বাসের দুই চাকার মাঝামাঝি স্থানে ছিটকে পড়ে নাদিয়া। কিন্তু বাসটি না থামিয়ে তড়িঘড়ি করে ওই ছাত্রীর ওপর দিয়ে গাড়িটি চালিয়েই সটকে পড়ে বাসচালক। ঘটনাস্থলেই তার মৃত্যু হয়। এর পর হাসপাতালে নিলে সেখানে স্বজনদের আহাজারিতে ভারি হয়ে ওঠে পুরো এলাকা।,ছাত্রীর বাবা মো. জাহাঙ্গীর কাজ করেন নারায়ণগঞ্জের একটি গার্মেন্টস ফ্যাক্টরিতে। তিন বোনের মধ্যে নাদিয়া ছিল সবার বড়। তাকে নিয়ে বড় স্বপ্ন দেখতেন বাবা। নিমিষেই সেই স্বপ্ন ভেঙে চুরমার করে দেয় ভিক্টর পরিবহণের বাস।,বাসযাত্রী হাসান মামুন জানান, মোটরসাইকেল চালাচ্ছিলেন নাদিয়ার বন্ধু মেহেদী হাসান। পেছনে বসা ছিলেন নাদিয়া। ভিক্টর পরিবহণের বাসটি মোটরসাইকেলটিকে ধাক্কা দেয়। এতে ছেলেটি পড়ে যায় ফুটপাতের দিকে আর মেয়েটি গাড়ির দিকে। মেয়েটির মাথা বাসের সামনের ও পেছনের চাকার মাঝামাঝি স্থানে পড়ে।,আমরা চালককে বাসটি থামাতে বলি। সে না থামিয়ে বেপরোয়া গতিতে টেনে যায়। এতে মেয়েটির মাথা পেছনের চাকার নিচে চলে যায়। ঘটনাস্থলেই নিস্তেজ হয়ে যায় নাদিয়ার দেহ। পরে চালক গাড়ি থেকে নেমে পালিয়ে যায়। বাসটিকে জব্দ করে পুলিশ। নাদিয়ার মরদেহ উদ্ধার করে ময়নাতদন্তের জন্য রাজধানীর সোহরাওয়ার্দী মেডিক্যাল কলেজ হাসপাতালে নেওয়া হয়।,আরেক প্রত্যক্ষদর্শী জাহিদুল ইসলাম বলেন, চালকের কারণেই এ ঘটনা ঘটেছে। কারণ মোটরসাইকেলটি পড়ে যাওয়ার পর একজন চিৎকার করে বলছিল, ‘এই ড্রাইভার-দাঁড়ান, বাঁচবে বাঁচবে’। তখন তো চালকের টান দেওয়া উচিত হয়নি।,দাঁড়ালে অন্তত এটা বোঝা যেত যে, অনিচ্ছাকৃতভাবে ঘটনাটি ঘটেছে এবং সে বাঁচানোর চেষ্টা করেছে। কিন্তু মাথার ওপর দিয়ে বাসটি চালিয়ে নেওয়ায় অনেকটাই স্পষ্ট যে চালকের খামখেয়ালিতে মেয়েটি মারা যায়।  ",bn,2023-01-23 11:14:00+06:00
Jugantor,ইতালির পর বাঘার বরই যাচ্ছে সুইডেনে,country-news,https://www.jugantor.com/country-news/637827/%E0%A6%87%E0%A6%A4%E0%A6%BE%E0%A6%B2%E0%A6%BF%E0%A6%B0-%E0%A6%AA%E0%A6%B0-%E0%A6%AC%E0%A6%BE%E0%A6%98%E0%A6%BE%E0%A6%B0-%E0%A6%AC%E0%A6%B0%E0%A6%87-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A7%81%E0%A6%87%E0%A6%A1%E0%A7%87%E0%A6%A8%E0%A7%87,"রাজশাহীর বাঘা উপজেলার পেয়ারা, বরই ও পেঁপে এবার যাচ্ছে সুইডেনে। রোববার দুপুরে বাঘা থেকে আম, পেয়ারা ও বরইয়ের পর এবার রপ্তানির তালিকায় নতুনভাবে যুক্ত হয়েছে পেঁপে।,বাঘার ফল রপ্তানির তালিকায় ইতালির পর নতুনভাবে আরেকটি দেশ সুইডেনকে যুক্ত করা হয়েছে।,নতুন করে আরেকটি রপ্তানিকারক প্রতিষ্ঠান বিএইচ ট্রেড ইন্টারন্যাশনালের মাধ্যমে চাষি শফিকুল ইসলামের বাগান থেকে ১০০ কেজি পেয়ারা, ৫০ কেজি বরই, ১০০ কেজি পেঁপে সুইডেনে প্রথম চালান হিসেবে পাঠানো হয়েছে।,কৃষি সম্প্রসারণ অধিদপ্তরের দেওয়া মোড়ক দিয়ে মোড়ানো পেয়ারা, বরই ও পেঁপে কার্গো ফ্লাইটে সুইডেনে পৌঁছবে।,পাকুড়িয়ার সাদি এন্টারপ্রাইজের মালিক শফিকুল ইসলাম বলেন, আমার পেয়ারা ৫০ বিঘা ও বরই ৫০ বিঘা, পেঁপে ২০ বিঘা জমিতে রয়েছে। কন্টাক্ট ফার্মিংয়ের মাধ্যমে বিদেশে রপ্তানি উপযোগী হিসেবে উৎপাদিত হচ্ছে।,উপজেলা কৃষি কর্মকর্তা সফিউল্লা সুলতান বলেন, উপজেলার চাষিরা কন্টাক্ট ফার্মিংয়ের মাধ্যমে আম চাষ করে বিদেশে রপ্তানি করা হয়েছে। ঢাকার রপ্তানিকারক প্রতিষ্ঠান মেসার্স আদাব ইন্টারন্যাশনাল ও বিএইচ ট্রেড ইন্টারন্যাশনালের মাধ্যমে পেয়ারা, বরই ও পেঁপে পাঠানো হয়েছে।,উল্লেখ্য, রাজশাহী-৬ (বাঘা-চারঘাট) আসনের সংসদ সদস্য ও পররাষ্ট্র প্রতিমন্ত্রী শাহরিয়ার আলমের সহযোগিতায় কয়েক বছর থেকে ইউরোপ এবং মধ্যপ্রাচ্যের আট দেশে আম পাঠানো হচ্ছে।,গত মৌসুমে ৩০ টন আম পাঠানো হয়েছিল। একইভাবে ১৬ জানুয়ারি আধা টন পেয়ারা ও ২০০ কেজি বরই ইতালিতে পাঠানো হয়েছে। নতুনভাবে রোববার পেয়ারা, বরই ও পেঁপে সুইডেনে রপ্তানি করা হয়েছে।",bn,2023-01-23 15:20:00+06:00
Jugantor,ইউক্রেন থেকে দুর্নীতির মূলোৎপাটনের ঘোষণা জেলেনস্কির,international,https://www.jugantor.com/international/637802/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8-%E0%A6%A5%E0%A7%87%E0%A6%95%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%AE%E0%A7%82%E0%A6%B2%E0%A7%8B%E0%A7%8E%E0%A6%AA%E0%A6%BE%E0%A6%9F%E0%A6%A8%E0%A7%87%E0%A6%B0-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%9C%E0%A7%87%E0%A6%B2%E0%A7%87%E0%A6%A8%E0%A6%B8%E0%A7%8D%E0%A6%95%E0%A6%BF%E0%A6%B0,"ইউক্রেনকে দুর্নীতিমুক্ত করতে দ্রুত পদক্ষেপ নেওয়ার ঘোষণা দিয়েছেন দেশটির প্রেসিডেন্ট ভলোদিমির জেলেনস্কি।,রোববার তিনি এ ঘোষণা দেন। খুব শিগগির এ ব্যাপারে বড় ধরনের একটি পদক্ষেপ নিচ্ছেন বলেও জানান জেলেনস্কি। খবর রয়টার্সের।,জেলেনস্কি বলেন, দুর্নীতি ইউক্রেনের মজ্জায় প্রবেশ করে ফেলেছে। এ সপ্তাহেই এর বিরুদ্ধে কঠোর ব্যবস্থা নেওয়া হবে বলে জানান তিনি।,ঊর্ধ্বতন সেনা কর্মকর্তাদের বিরুদ্ধে সামরিক সরঞ্জাম কেনায় বড় ধরনের দুর্নীতির অভিযোগ পাওয়ার পর রোববার জেলেনস্কি বিষয়টি নিয়ে তার প্রতিক্রিয়া জানান।,ইউক্রেন পুনর্গঠন পশ্চিমা দেশগুলো যে বিলিয়ন ডলার পাঠাবে তা নিশ্চিত করতে দুর্নীতিবিরোধী এ অভিযান পরিচালনা করা দরকার বলে জানান জেলেনস্কি৷,দেশটি পুনর্গঠনে আরও অনেক অর্থ সাহায্য লাগবে বলে ইতোমধ্যে ইঙ্গিত দিয়েছেন পশ্চিমাদাতারা৷",bn,2023-01-23 09:07:00+06:00
Jugantor,ইউনাইটেড কোম্পানির নথি তলব হাইকোর্টের,national,https://www.jugantor.com/national/637807/%E0%A6%87%E0%A6%89%E0%A6%A8%E0%A6%BE%E0%A6%87%E0%A6%9F%E0%A7%87%E0%A6%A1-%E0%A6%95%E0%A7%8B%E0%A6%AE%E0%A7%8D%E0%A6%AA%E0%A6%BE%E0%A6%A8%E0%A6%BF%E0%A6%B0-%E0%A6%A8%E0%A6%A5%E0%A6%BF-%E0%A6%A4%E0%A6%B2%E0%A6%AC-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F%E0%A7%87%E0%A6%B0,"ইউনাইটেড এন্টারপ্রাইজ অ্যান্ড কোম্পানির রেজিস্ট্রার্ড জয়েন্ট স্টক কোম্পানিতে থাকা নথি তলব করেছেন হাইকোর্ট। একই সঙ্গে মামলাটি শুনানির জন্য দিন ধার্য করেছেন আদালত। ,১ হাজার ৯শ’ কোটি টাকা লাভের বিপরীতে দুই পরিচালকদের দেওয়া হয়েছে মাত্র ৩ কোটি টাকা। অথচ তাদের শেয়ার রয়েছে শতকরা ১০ ভাগ। হাইকোর্টে শেয়ারের লভ্যাংশ নিয়ে নয়ছয়ের এই অভিযোগ উত্থাপনের পর বিচারপতি খিজির আহমেদ  চৌধুরীর একক হাইকোর্ট বেঞ্চ রোববার এই আদেশ দেন।,ইউনাইটেড এন্টারপ্রাইজ অ্যান্ড কোম্পানির অন্যতম পরিচালক হলেন ফরিদুর রহমান খান ও আবুল কালাম আজাদ। এদের নামে কোম্পানির ১০ ভাগ শেয়ার রয়েছে। কোম্পানি আইনের ২৩৩ ধারায় মাইনরিটি প্রটেকশন চেয়ে তারা হাইকোর্টে আবেদন করেন। ,তাদের পক্ষে আইনজীবী মেহেদী হাসান চৌধুরী বলেন, গত বছর এই কোম্পানির ১ হাজার ৯০০ কোটি টাকা লভ্যাংশ হয়েছে। কিন্তু সেই লভ্যাংশ থেকে এই দুজন পরিচালককে দেওয়া হয়েছে মাত্র তিন কোটি টাকা। এ সময় তিনি এ সংক্রান্ত  রেজিস্ট্রার্ড জয়েন্ট স্টক কোম্পানির নথি তলবের আবেদন জানান। এরপরই হাইকোর্ট নথি তলবের আদেশ দেন। ,
 ",bn,2023-01-23 11:28:00+06:00
Jugantor,হঠাৎই ইউক্রেনে বরিস জনসন,international,https://www.jugantor.com/international/637679/%E0%A6%B9%E0%A6%A0%E0%A6%BE%E0%A7%8E%E0%A6%87-%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%AC%E0%A6%B0%E0%A6%BF%E0%A6%B8-%E0%A6%9C%E0%A6%A8%E0%A6%B8%E0%A6%A8,"হঠাৎ করেই রোববার ইউক্রেন সফরে যান যুক্তরাজ্যের সাবেক প্রধানমন্ত্রী বরিস জনসন। কিইভে তিনি দেশটির প্রেসিডন্ট ভলোদিমির জেলেনস্কির সঙ্গে দেখা করে যুক্তরাজ্য ‘যতদিন প্রয়োজন ইউক্রেনের পাশে থাকবে’ বলে পনুরায় আশ্বস্ত করেন।,নানা কেলেঙ্কারির জেরে গত বছর সেপ্টেম্বরে ক্ষমতা থেকে সরে দাঁড়াতে বাধ্য হন জনসন। গত বছর ফেব্রুয়ারিতে রাশিয়া যখন ইউক্রেনে আগ্রাসণ শুরু করে তখন থেকেই জনসন দৃঢ়ভাবে কিইভকে সমর্থন দিয়ে দেশটির পাশে দাঁড়ান। যুদ্ধ শুরুর পরপর জনসনই প্রথম বিশ্বনেতা যিনি কিইভ ছুটে গিয়েছিলেন। প্রধানমন্ত্রী থাকা অবস্থায় তিনি নিয়মিত জেলেনস্কির সঙ্গে ফোনে যোগাযোগ রাখতেন।,বার্তা সংস্থা রয়টার্স জানায়, রোববার জনসন কিইভ উপকণ্ঠের দুই শহর বোরোদিয়াঙ্কা ও বুচা সফরও করেছেন।,বুচার মেয়রকে তিনি বলেন, আমি আপনাকে বলতে পারি, যতদিন প্রয়োজন ঠিক ততদিনই যুক্তরাজ্য ইউক্রেনের পাশে থাকবে।,তিনি বলেন, আপনারাই জিততে যাচ্ছেন এবং আপনাদের দেশ থেকে রাশিয়ার সবাইকে তাড়াতে চলেছেন। কিন্তু আমরা সেখানে দীর্ঘ সময়ের জন্য থাকবো। এবং আমরা আপনাদের দেশ পুনর্গঠনের কাজেও সাহায্য করতে চাই।,যুদ্ধ শুরু পর জনসন যেভাবে ইউক্রেনের পাশে দাঁড়িয়েছেন তাতে দারুণ খুশি দেশটির জনগণ আদর ও সম্মান করে জনসনকে ‘বোরিস জনসোনিয়াক’ বলে ডাকে। কিইভের ক্যাফেগুলোতে তার নামে বিশেষ কেক বানানো হয়েছে এবং সড়কে তার ছবি আঁকা আছে।,বুচায় রোববার জনসন স্থানীয়দের সঙ্গে ছবি তুলেছেন এবং যুদ্ধে নিহতদের স্মরণে পুষ্পার্ঘ্য অর্পণ করেছেন।,কিইভে জেলেনস্কি নিজে জনসনকে স্বাগত জানান।,ইউক্রেনকে রাশিয়ার বিরুদ্ধে যুদ্ধে সহায়তা করতে গত সপ্তাহে যুক্তরাজ্য ১৪টি অত্যাধুনিক চ্যালেঞ্জার ২ ট্যাংক এবং অন্যান্য ভারি অস্ত্র পাঠিয়েছে।",bn,2023-01-23 03:01:00+06:00
Jugantor,মানবতাবিরোধী অপরাধ: ত্রিশালের মুকুলসহ ৬ জনের রায় আজ,national,https://www.jugantor.com/national/637809/%E0%A6%AE%E0%A6%BE%E0%A6%A8%E0%A6%AC%E0%A6%A4%E0%A6%BE%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%85%E0%A6%AA%E0%A6%B0%E0%A6%BE%E0%A6%A7-%E0%A6%A4%E0%A7%8D%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87%E0%A6%B0-%E0%A6%AE%E0%A7%81%E0%A6%95%E0%A7%81%E0%A6%B2%E0%A6%B8%E0%A6%B9-%E0%A7%AC-%E0%A6%9C%E0%A6%A8%E0%A7%87%E0%A6%B0-%E0%A6%B0%E0%A6%BE%E0%A7%9F-%E0%A6%86%E0%A6%9C,"মানবতাবিরোধী অপরাধের অভিযোগে দায়ের হওয়া মামলায় ময়মনসিংহের ত্রিশালের মোখলেসুর রহমান মুকুলসহ পলাতক ছয় আসামির বিরুদ্ধে আজ রায় ঘোষণা করবেন আন্তর্জাতিক অপরাধ ট্রাইব্যুনাল। আটক, অপহরণ, নির্যাতন, হত্যাসহ ছয়টি অভিযোগ আনা হয়েছে আসামিদের বিরুদ্ধে।,মো. মোখলেসুর রহমান মুকুল (৬৫) ছাড়া মামলার অন্য আসামিরা হলেন-মো. সাইদুর রহমান রতন (৫৬), সামসুল হক বাচ্চু (৭০), শামছুল হক ফকির (৭৫), নুরুল হক ফকির (৭০), সুলতান ফকির ওরফে সুলতান মাহমুদ (৫৮), এবিএম মুফাজ্জলহুসাইন (৭০) ও নকিব হোসেন আদিল সরকার (৬৫)।,ট্রাইব্যুনালের চেয়ারম্যান বিচারপতি মো. শাহিনুর ইসলামের নেতৃত্বে তিন সদস্যের আন্তর্জাতিক অপরাধ ট্রাইব্যুনাল এ রায় ঘোষণা করবেন। ট্রাইব্যুনালের অন্য দুই সদস্য হলেন বিচারপতি আবু আহমেদ জমাদার ও বিচারপতি কেএম হাফিজুল আলম।,এর আগে রোববার আসামিদের বিরুদ্ধে রায় ঘোষণার জন্য আজকের দিন ঠিক করেছেন আন্তর্জাতিক অপরাধ ট্রাইব্যুনাল। বিষয়টি নিশ্চিত করেছেন রাষ্ট্রপক্ষের আইনজীবী প্রসিকিউটর ব্যারিস্টার তাপস কান্তি বল।,এর আগে গত ৫ ডিসেম্বর রাষ্ট্র ও আসামি পক্ষের যুক্তিতর্ক উপস্থাপন শেষে মামলাটির রায় ঘোষণার জন্য যে কোনো দিন অপেক্ষমাণ (সিএভি) ঘোষণা করেছিলেন আন্তর্জাতিক অপরাধ ট্রাইব্যুনাল। তারই ধারাবাহিকতায় এ রায় ঘোষণার দিন ঠিক করেন আদালত।,আদালতে এদিন রাষ্ট্রপক্ষের শুনানিতে ছিলেন প্রসিকিউটর সুলতান মাহমুদ সিমন। তার সঙ্গে ছিলেন ব্যারিস্টার তাপস কান্তি বল। অন্যদিকে আসামি পক্ষে ছিলেন আইনজীবী গাজী এমএইচ তামিম।,ব্যারিস্টার তাপস কান্তি বল জানান, এ মামলায় মোট নয়জন আসামি ছিলেন। তাদের মধ্যে গ্রেফতার হয়ে কারাগারে ছিলেন দুইজন। কারাগারে থাকা দুইজন ও পলাতক একজনসহ মোট তিনজন মারা গেছেন। আর বাকি ছয় আসামি পলাতক।,মামলায় আসামিদের বিরুদ্ধে আটক, অপহরণ, নির্যাতন, হত্যাসহ মানবতাবিরোধী অপরাধের ছয়টি অভিযোগে ২০১৮ সালের ১২ জুলাই দাখিল করার পর ওই বছরের ৫ ডিসেম্বর ফরমাল চার্জ আনুষ্ঠানিক অভিযোগ গঠনের মধ্য দিয়ে বিচার শুরু হয়।,
 ",bn,2023-01-23 11:42:00+06:00
Jugantor,রাজশাহীতে কলেজছাত্রীর রহস্যজনক মৃত্যু,country-news,https://www.jugantor.com/country-news/637805/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%A4%E0%A7%87-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B0%E0%A6%B9%E0%A6%B8%E0%A7%8D%E0%A6%AF%E0%A6%9C%E0%A6%A8%E0%A6%95-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"রাজশাহী মহানগরীর তেরখাদিয়া এলাকা থেকে রোববার সকালে আয়েশা জান্নাত নদী (২১) নামে এক কলেজছাত্রীর ফাঁস দেওয়া লাশ উদ্ধার করেছে পুলিশ।,এ ঘটনায় নদীর স্বামী রাকিবুল হাসিব সজিবকে আটক করা হয়েছে। নিহত নদীর মা আঞ্জুয়ারা বেগমের দাবি, তার মেয়েকে বালিশচাপা দিয়ে শ্বাসরোধে হত্যা করেছেন শ্বশুরবাড়ির লোকজন।,নদীর পারিবারিক সূত্রে জানা গেছে, মাত্র দেড় বছর আগে নওগাঁর সান্তাহার এলাকার সারোয়ার হোসেনের ছেলে সজিবের সঙ্গে বিয়ে হয় নদীর। বিয়ের সময় নদীর শর্ত ছিল তিনি লেখাপড়া করবেন।,কিন্তু বিয়ের পর থেকেই তার স্বামী সজিব লেখাপড়ায় বাধা দেন। শুরু করে শারীরিক ও মানসিক নির্যাতন। একপর্যায়ে ছয় মাস আগে রাগ করে মায়ের বাড়ি চলে যান নদী। এর পর আবারও বুঝিয়ে নদীকে শ্বশুরবাড়িতে পাঠানো হয়।,নদীর মা আঞ্জুয়ারা বেগম জানান, মাত্র সাত বছর বয়সে নদী বাবা হারান। এর পর গোলাম মোস্তফাকে আমি বিয়ে করি। নদী আমাদের সঙ্গেই থাকত। কিন্তু গরিবের সংসার। আমি সামান্য বেতনে আয়ার চাকরি করি। এ কারণে নদী টিউশনি করে নিজের লেখাপড়ার খরচ চালাত।,সে রাজশাহী মহিলা কলেজে বাংলায় অনার্স তৃতীয়বর্ষের ছাত্রী ছিল। স্বপ্ন ছিল লেখাপড়া শেষ করে শিক্ষক হবে। কিন্তু তার আগেই তার শ্বশুরবাড়ির লোকজন তাকে শ্বাসরোধ করে হত্যা করল। তার গলাসহ শরীরের বিভিন্ন অংশে আঘাতের চিহ্ন রয়েছে।,এ ব্যাপারে রাজশাহীর রাজপাড়া থানার ওসি সিদ্দিকুর রহমান জানান, কলেজছাত্রী নদীর মৃত্যুর ঘটনায় আত্মহত্যায় প্ররোচণার অভিযোগে তার সৎবাবা গোলাম মোস্তফা মামলা করেছেন।,আমরা প্রাথমিক তদন্তে সজিবের বিরুদ্ধে নদীর ওপর শারীরিক ও মানসিক নির্যাতনের প্রমাণ পেয়েছি। এ কারণে তাকে এ মামলায় গ্রেফতার করা হয়েছে। নদীর লাশ ময়নাতদন্ত করা হয়েছে। ময়নাতদন্তের রিপোর্ট পাওয়ার পরেই তার মৃত্যুর প্রকৃত কারণ সম্পর্কে জানা যাবে।    ",bn,2023-01-23 11:11:00+06:00
Jugantor,আ.লীগের উপ-কমিটির চেয়ারম্যান ও কো-চেয়ারম্যানের দায়িত্ব পেলেন যারা ,politics,https://www.jugantor.com/politics/637810/%E0%A6%86.%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%89%E0%A6%AA%E0%A6%95%E0%A6%AE%E0%A6%BF%E0%A6%9F%E0%A6%BF%E0%A6%B0-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%93-%E0%A6%95%E0%A7%8B%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%AF%E0%A6%BE%E0%A6%B0%E0%A6%BE%C2%A0,"আওয়ামী লীগের বিভিন্ন বিভাগীয় উপ-কমিটির চেয়ারম্যান ও কো-চেয়ারম্যান মনোনয়ন দেওয়া হয়েছে। দলটির সভাপতি শেখ হাসিনা গঠনতন্ত্রের ২৫(৬) অনুচ্ছেদ অনুযায়ী অর্পিত ক্ষমতাবলে এই মনোনয়ন দেন। ,রোববার আওয়ামী লীগের দপ্তর সম্পাদক ব্যারিস্টার বিপ্লব বড়ুয়া সই করা এক বিজ্ঞপ্তিতে এ তথ্য জানানো হয়।,উপ কমিটিতে মনোনীত নেতারা হলেন-,অর্থ ও পরিকল্পনাবিষয়ক উপ-কমিটির চেয়ারম্যান ড. মসিউর রহমান, কো-চেয়ারম্যান ইনাম আহমেদ চৌধুরী, আন্তর্জাতিকবিষয়ক উপ-কমিটির চেয়ারম্যান অ্যাম্বাসেডর মোহাম্মদ জমির, আইনবিষয়ক উপ-কমিটির চেয়ারম্যান অ্যাডভোকেট ইউসুফ হোসেন হুমায়ুন, কৃষি ও সমবায়বিষয়ক উপ-কমিটির চেয়ারম্যান কৃষিবিদ ড. মির্জা জলিল।, তথ্য ও গবেষণাবিষয়ক উপ-কমিটির চেয়ারম্যান প্রফেসর সাইদুর রহমান খান, কো-চেয়ারম্যান প্রফেসর ড. ফারজানা ইসলাম, দপ্তর উপ-কমিটির চেয়ারম্যান প্রফেসর ড. অনুপম সেন, ত্রাণ ও সমাজকল্যাণ বিষয়ক উপ-কমিটির চেয়ারম্যান একেএম রহমত উল্লাহ, কো-চেয়ারম্যান চৌধুরী খালেকুজ্জামান।,ধর্মবিষয়ক উপ-কমিটির চেয়ারম্যান হয়েছেন খন্দকার গোলাম মওলা নকশবন্দী, প্রচার ও প্রকাশনা উপ-কমিটির চেয়ারম্যান মোহাম্মদ সাহাবুদ্দিন চুপ্পু, কো-চেয়ারম্যান প্রফেসর ড. সাদেকা হালিম, বন ও পরিবেশবিষয়ক উপ-কমিটির চেয়ারম্যান প্রফেসর খন্দকার বজলুল হক, বিজ্ঞান ও প্রযুক্তিবিষয়ক উপ-কমিটির চেয়ারম্যান প্রফেসর ড. মো. হোসেন মনসুর, মহিলাবিষয়ক উপ-কমিটির চেয়ারম্যান প্রফেসর ড. সুলতানা শফি, কো-চেয়ারম্যান মাজেদা রফিকুন্নেছা।, মুক্তিযুদ্ধবিষয়ক উপ-কমিটির চেয়ারম্যান বীর মুক্তিযোদ্ধা মো. রশিদুল আলম, যুব ও ক্রীড়াবিষয়ক উপ-কমিটির চেয়ারম্যান মোজাফফর হোসেন পল্টু, কো-চেয়ারম্যান হারুনুর রশীদ।,শিক্ষা ও মানবসম্পদ বিষয়ক উপ-কমিটির চেয়ারম্যান প্রফেসর ড. আব্দুল খালেক, কো-চেয়ারম্যান নুরুল ইসলাম নাহিদ, শিল্প ও বাণিজ্যবিষয়ক উপ-কমিটির চেয়ারম্যান কাজী আকরাম উদ্দীন আহমদ, শ্রম ও জনশক্তি বিষয়ক উপ-কমিটির চেয়ারম্যান মেজর জেনারেল আব্দুল হাফিজ মল্লিক পি.এস.সি (অব.), কো-চেয়ারম্যান হাবিবুর রহমান সিরাজ, সংস্কৃতি বিষয়ক উপ-কমিটির চেয়ারম্যান আতাউর রহমান, স্বাস্থ্য ও জনসংখ্যা বিষয়ক উপ-কমিটির চেয়ারম্যান প্রফেসর ডা. আফম রুহুল হক এমপি।,গঠনতন্ত্র অনুযায়ী বিভিন্ন বিভাগীয় উপ-কমিটি হয়। তাতে চেয়ারম্যান ও কো-চেয়ারম্যান মনোনয়ন দেন শেখ হাসিনা। সংশ্লিষ্ট বিভাগীয় সম্পাদক সেই কমিটির সদস্য সচিব। বাকি ৩৩ সদস্য সংশ্লিষ্ট বিভাগের বিশেষজ্ঞ ও সাবেক ছাত্রনেতাদের থেকে মনোনীত করা হয়।,
 ",bn,2023-01-23 11:47:00+06:00
Jugantor,গোলাগুলির পর রোহিঙ্গা ক্যাম্প থেকে ২ জঙ্গি আটক,country-news,https://www.jugantor.com/country-news/637808/%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF%E0%A6%B0-%E0%A6%AA%E0%A6%B0-%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%95%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA-%E0%A6%A5%E0%A7%87%E0%A6%95%E0%A7%87-%E0%A7%A8-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%86%E0%A6%9F%E0%A6%95,"কক্সবাজারের কুতুপালং রোহিঙ্গা ক্যাম্পসংলগ্ন এলাকা থেকে দুই জঙ্গিকে আটক করার কথা জানিয়েছে র‌্যাব।,র্যাব বলছে, আটক দুজন নতুন জঙ্গি সংগঠন ‘জামাতুল আনসার ফিল হিন্দাল শারকিয়ার শুরা সদস্য ও সামরিক শাখার প্রধান রণবির ও তার সহযোগী বোমা বিশেষজ্ঞ বাশার।,সোমবার ভোরে গোলাগুলির পর তাদের অস্ত্র ও গোলাবারুদসহ আটক করা হয়েছে বলে জানিয়েছেন কক্সবাজার র‌্যাব ১৫-এর অতিরিক্ত পুলিশ সুপার আবু সালাম চৌধুরী।,আবু সালাম চৌধুরী জানান, সোমবার ভোরে গোপন সংবাদের ভিত্তিতে নব্য জঙ্গি সংগঠন ‘জামায়াতুল আনসার ফিল হিন্দাল শাররিয়া’র আস্তানা শনাক্তের পর কক্সবাজারের উখিয়া ৭নং রোহিঙ্গা ক্যাম্পে র‌্যাব ১৫-এর সদস্যরা অভিযান শুরু করে।,এ সময় র্যাবের উপস্থিতি টের পেয়ে জঙ্গির আস্তানা থেকে র‌্যাবকে লক্ষ্য করে গুলি ছোড়ে। র্যাবও পাল্টা গুলি চালালে শুরু হয় গোলাগুলি। পরে শীর্ষ এ দুই নেতাকে গ্রেফতার করতে সক্ষম হয় বলে জানা গেছে।",bn,2023-01-23 11:38:00+06:00
Jugantor,আলিয়া ভাট কি আবারো অন্তঃসত্ত্বা?,entertainment,https://www.jugantor.com/entertainment/637595/%E0%A6%86%E0%A6%B2%E0%A6%BF%E0%A7%9F%E0%A6%BE-%E0%A6%AD%E0%A6%BE%E0%A6%9F-%E0%A6%95%E0%A6%BF-%E0%A6%86%E0%A6%AC%E0%A6%BE%E0%A6%B0%E0%A7%8B-%E0%A6%85%E0%A6%A8%E0%A7%8D%E0%A6%A4%E0%A6%83%E0%A6%B8%E0%A6%A4%E0%A7%8D%E0%A6%A4%E0%A7%8D%E0%A6%AC%E0%A6%BE,"মেয়ে রাহার বয়স মাত্র ৩ মাস। এর মাঝেই আলিয়া ভাটের আবারো অন্তঃসত্ত্বা হওয়ার গুঞ্জন শুরু হয়েছে। সম্প্রতি মুম্বাইয়ে একটি অনুষ্ঠানে স্বামী রণবীর কাপুরের সঙ্গে দেখা যায় আলিয়াকে। মা হওয়ার পর এই প্রথম কোনো অনুষ্ঠানে উপস্থিত হলেন আলিয়া। ,কিছু দিন আগে নিজস্ব ব্র্যান্ডের পোশাকের জন্য ফটোশুট করান এই অভিনেত্রী। তারপর থেকেই জল্পনা ছড়ায়। দ্বিতীয়বার নাকি সুখবর দিতে চলেছেন আলিয়া। খবর আনন্দবাজারের। ,গত বছর ১৪ এপ্রিল রণবীর কাপুরের সঙ্গে সাত পাকে বাঁধা পড়েন এই অভিনেত্রী। তারপর জুন মাসে জানা যায় তিনি মা হতে চলেছেন। নভেম্বরের প্রথম সপ্তাহে কন্যা সন্তানের জন্ম দেন আলিয়া। ,এর মাঝেই আলিয়া অন্তঃসত্ত্বা হওয়ার যে গুঞ্জন শোনা যাচ্ছে তা সম্পূর্ণই ভিত্তিহীন বলে জানাচ্ছেন কাপুর ঘনিষ্ঠদের মধ্যে কেউ কেউ। যদিও আলিয়া ও রণবীর এখনো এ বিষয়ে মুখ খোলেননি।",bn,2023-01-22 21:43:00+06:00
Jugantor,অবৈধভাবে পণ্য মজুতে সর্বোচ্চ শাস্তি মৃত্যুদণ্ড,national,https://www.jugantor.com/national/law-justice/637596/%E0%A6%85%E0%A6%AC%E0%A7%88%E0%A6%A7%E0%A6%AD%E0%A6%BE%E0%A6%AC%E0%A7%87-%E0%A6%AA%E0%A6%A3%E0%A7%8D%E0%A6%AF-%E0%A6%AE%E0%A6%9C%E0%A7%81%E0%A6%A4%E0%A7%87-%E0%A6%B8%E0%A6%B0%E0%A7%8D%E0%A6%AC%E0%A7%87%E0%A6%BE%E0%A6%9A%E0%A7%8D%E0%A6%9A-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A6%BF-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%A6%E0%A6%A3%E0%A7%8D%E0%A6%A1,"অবৈধভাবে পণ্য মজুতকারীদের সর্বোচ্চ শাস্তি মৃত্যুদণ্ড করা হচ্ছে। খাদ্যদ্রব্যের উৎপাদন, মজুত, স্থানান্তর, পরিবহণ, সরবরাহ, বিতরণ ও বিপণন (ক্ষতিকর কার্যক্রম প্রতিরোধ) আইন-২০২২-এর খসড়ায় এ বিধান যুক্ত করা হয়েছে। অন্য সব অপরাধে যাবজ্জীবন কারাদণ্ড এবং অর্থদণ্ডের বিধান রয়েছে। ,সম্প্রতি নতুন আইনের খসড়া প্রকাশ করেছে খাদ্য মন্ত্রণালয়। মন্ত্রিসভায় নীতিগত অনুমোদনের পর এ সংক্রান্ত খসড়া আইনে বড় ধরনের পরিবর্তন আনা হচ্ছে। এ ধরনের অপরাধের বিশেষ আদালতে বিচার হবে। ,গত বছরের ১৮ এপ্রিল মন্ত্রিসভার বৈঠকে এ আইনের খসড়া নীতিগত অনুমোদন দেওয়া হয়। তখন সর্বোচ্চ শাস্তি পাঁচ বছর কারাদণ্ড অথবা ১০ লাখ টাকা জরিমানা বা উভয় দণ্ডের প্রস্তাব করা হয়। খসড়াটি মন্ত্রণালয়ের ওয়েবসাইটে প্রকাশ করে সবার মতামত নেওয়া হচ্ছে। এরপর এটি আবার মন্ত্রিসভায় পাঠানো হবে। মন্ত্রিসভা অনুমোদন দিলে তা সংসদে যাবে। এ আইন পাশ হলে ‘ফুড (স্পেশাল কোর্ট) অ্যাক্ট, ১৯৫৬’ ও ‘দ্য ফুডগ্রেইনস সাপ্লাই (প্রিভেনশন অব প্রিজুডিশিয়াল অ্যাকটিভিটি) অর্ডিন্যান্স ১৯৭৯’ বাতিল হয়ে যাবে।,উল্লে­খ্য, বছরের বিভিন্ন সময় একশ্রেণির অসাধু ব্যবসায়ী অবৈধভাবে পণ্য মজুত করে বাজারে কৃত্রিম সংকট সৃষ্টি করে। এরপর ওইসব পণ্যের দাম বাড়িয়ে বিপুল অঙ্কের মুনাফা লুটে নেয়। দীর্ঘদিন পর্যন্ত চক্রটি এ কাজ করলেও সরকার কার্যকর কোনো ব্যবস্থা নিতে পারছে না। এ কারণে নতুন আইন করা হচ্ছে। ,নতুন আইনের খসড়ায় বলা হয়- কোনো ব্যক্তি নির্ধারিত পরিমাণের বেশি খাদ্যদ্রব্য মজুত করলে বা মজুত সংক্রান্ত সরকারের কোনো নির্দেশনা অমান্য করলে মৃত্যুদণ্ড বা যাবজ্জীবন কারাদণ্ড বা সর্বোচ্চ ১৪ বছরের সশ্রম কারাদণ্ড এবং অর্থদণ্ডে দণ্ডিত হবেন। তবে শর্ত থাকে যে, এ অপরাধে অভিযুক্ত ব্যক্তি যদি প্রমাণ করতে পারেন যে, তিনি আর্থিক বা অন্য কোনো লাভের উদ্দেশ্য ছাড়া মজুত করেছিলেন তাহলে সর্বোচ্চ তিন মাস কারাদণ্ড এবং অর্থদণ্ডে দণ্ডিত হবেন। ,উৎপাদন বা বিপণন সংক্রান্ত অপরাধ ও দণ্ডের বিষয়ে বলা হয়েছে- যদি কোনো ব্যক্তি কোনো অনুমোদিত জাতের খাদ্যশস্য থেকে উৎপাদিত খাদ্যদ্রব্যকে ওই ধরনের জাতের উপজাত পণ্য হিসাবে উল্লে­খ না করে ভিন্ন বা কাল্পনিক নামে বিপণন করেন, খাদ্যদ্রব্যের মধ্য থেকে কোনো স্বাভাবিক উপাদান সম্পূর্ণ বা আংশিকভাবে অপসারণ করে বা পরিবর্তন করে উৎপাদন বা বিপণন করেন বা খাদ্যদ্রব্যের সঙ্গে মানবস্বাস্থ্যের জন্য ক্ষতিকর কৃত্রিম উপাদান মিশিয়ে উৎপাদন বা বিপণন করেন- তবে সর্বোচ্চ পাঁচ বছরের কারাদণ্ড বা সর্বোচ্চ ১০ লাখ টাকা জরিমানা বা উভয় দণ্ডে দণ্ডিত হবেন।,খসড়ায় আরও বলা হয়- সরকার খাদ্যদ্রব্য সংগ্রহকালে সরকারি গুদামে রাখা পণ্য বৈধ বা অবৈধভাবে সংগ্রহ করে, দেশে উৎপাদিত খাদ্যদ্রব্যের পরিবর্তে আমদানি করা খাদ্যদ্রব্য বা সরকারি গুদামের পুরোনো বা বিতরণ করা সিল বা বিতরণ করা হয়েছে এমন চিহ্নযুক্ত খাদ্যদ্রব্য ভর্তি বস্তা বা ব্যাগ সরকারি গুদামে সরবরাহ করলে সর্বোচ্চ পাঁচ বছরের কারাদণ্ড বা ১০ লাখ টাকা অর্থদণ্ড বা উভয় দণ্ডে দণ্ডিত হবেন। কোনো ব্যক্তি খাদ্য অধিদপ্তরের বিতরণ করা সিল বা বিতরণ করা হয়েছে- এমন চিহ্নযুক্ত সিল ছাড়া সরকারি গুদামের খাদ্যদ্রব্য ভর্তি বস্তা বা ব্যাগ বিতরণ, স্থানান্তর, কেনাবেচা করলে সর্বোচ্চ পাঁচ বছরের কারাদণ্ড বা ১০ লাখ টাকা জরিমানা বা উভয় দণ্ডে দণ্ডিত হবেন। ,এতে আরও বলা হয়, কোনো ব্যক্তি খাদ্যদ্রব্যের উৎপাদন, মজুত, স্থানান্তর, পরিবহণ, সরবরাহ, বিতরণ ও বিপণন সম্পর্কিত কোনো মিথ্যা তথ্য বা বিবৃতি তৈরি, মুদ্রণ, প্রকাশ, প্রচার বা বিতরণ করলে সর্বোচ্চ পাঁচ বছরের কারাদণ্ড বা ১০ লাখ টাকা জরিমানা বা উভয় দণ্ড পেতে হবে।,খসড়ায় বলা হয়- অপরাধের বিচারের জন্য প্রয়োজনীয়সংখ্যক আদালত থাকবে, যার নাম হবে খাদ্যদ্রব্য বিশেষ আদালত। ফৌজদারি কার্যবিধিতে যা কিছুই থাকুক না কেন, সরকার সুপ্রিমকোর্টের সঙ্গে পরামর্শক্রমে সরকারি গেজেটে প্রজ্ঞাপন দিয়ে প্রথম শ্রেণির জুডিশিয়াল ম্যাজিস্ট্রেট আদালত বা মেট্রোপলিটন এলাকার জন্য মেট্রোপলিটন ম্যাজিস্ট্রেট আদালতকে খাদ্যদ্রব্য বিশেষ আদালত হিসাবে নির্ধারণ করতে পারবে। একাধিক আদালত নির্ধারণ করা হলে প্রতিটি আদালতের জন্য স্থানীয় অধিক্ষেত্র নির্দিষ্ট করবে।",bn,2023-01-22 21:51:00+06:00
Jugantor,বিবাহবার্ষিকীর প্রথম প্রহরে যা করলেন পরীমনি,entertainment,https://www.jugantor.com/entertainment/637597/%E0%A6%AC%E0%A6%BF%E0%A6%AC%E0%A6%BE%E0%A6%B9%E0%A6%AC%E0%A6%BE%E0%A6%B0%E0%A7%8D%E0%A6%B7%E0%A6%BF%E0%A6%95%E0%A7%80%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AA%E0%A7%8D%E0%A6%B0%E0%A6%B9%E0%A6%B0%E0%A7%87-%E0%A6%AF%E0%A6%BE-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%AA%E0%A6%B0%E0%A7%80%E0%A6%AE%E0%A6%A8%E0%A6%BF,"বিশ্বাস ভঙ্গ ও মারধরের অভিযোগ করে শরিফুল রাজের সঙ্গে বিয়ে বিচ্ছেদের ঘোষণা দিয়েছিলেন ঢাকাই চলচ্চিত্রের আলোচিত নায়িকা পরীমনি। এরপর দিন গড়িয়েছে, আলোচনা-সমালোচনার জবাবও দিয়েছেন তারা।তবে এখন সব স্বাভাবিক।,গত বছরের ১০ জানুয়ারি তারা জানান ২০২১ সালের ১৭ অক্টোবর বিয়ে করেছেন তারা। একই দিন রাজ-পরীমনি ঘোষণা করেন, সন্তান আসছে তাদের ঘরে। এরপর ২২ জানুয়ারি পারিবারিক আয়োজনে বিয়ের আনুষ্ঠানিকতাও সম্পন্ন করেন তারা। তাই বিবাহবার্ষিকী হিসেবে ২২ জানুয়ারিকেই বেছে নিলেন রাজ-পরীমনি।,বিবাহবার্ষিকী হিসেবে রোববার  দিনটাকে যে তারা একটু বিশেষভাবেই দেখছেন সে বিষয়েও কোনো সন্দেহ নেই।,আর সেটির ইঙ্গিত মিলেছে রাজ-পরীমণির ফেসবুক পোস্টে। বিবাহবার্ষিকীর প্রথম প্রহরেই স্বামীকে শুভেচ্ছা জানান পরীমনি। ,সামাজিক যোগাযোগমাধ্যমে বিয়ের একটি ভিডিও শেয়ার করে তিনি লেখেন, ‘হ্যাপি ম্যারেজ অ্যানিভার্সারি টু আস! এটা ছিল ঘরোয়া আয়োজনে আমাদের বিয়ে। আমাদের জীবনের সব থেকে সুন্দর দিনের একটি। তোমাকে ভালোবাসি রাজ।’,অন্যদিকে, রোববার দুপুরে ফেসবুকে পোস্ট করেন শরীফুল রাজ।,পরীর বেবি বাম্পসহ কক্সবাজার ভ্রমণের একটি স্থিরচিত্র পোস্ট করে তিনি লেখেন, ‘প্রিয় ভালোবাসার বউ, অসাধারণ একটি বছর পার করলাম আমরা। কিছু স্মৃতি রোমাঞ্চকর, উত্তেজনার, কিছু ভোলার মতো নয়, সারাজীবন মনে রাখার মতো। আমার স্মৃতিগুলো কেবল আমার ভেতরেই আছে, তারা কোনো জিনিস বা স্থান নয় যে, আমি তাদের কোথাও নিয়ে যাবো। তোমার সঙ্গে আমার দারুণ স্মৃতি আছে এবং আমরা প্রতিদিনই বেড়ে উঠছি পরী। হ্যাপি অ্যানিভার্সারি মাই লেডি।’",bn,2023-01-22 21:56:00+06:00
Jugantor,গৌরীপুরে স্বজনের উদ্যোগে সংবাদপত্রসেবীদের মাঝে কম্বল বিতরণ,all-together,https://www.jugantor.com/all-together/637598/%E0%A6%97%E0%A7%8C%E0%A6%B0%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%B8%E0%A7%8D%E0%A6%AC%E0%A6%9C%E0%A6%A8%E0%A7%87%E0%A6%B0-%E0%A6%89%E0%A6%A6%E0%A7%8D%E0%A6%AF%E0%A7%8B%E0%A6%97%E0%A7%87-%E0%A6%B8%E0%A6%82%E0%A6%AC%E0%A6%BE%E0%A6%A6%E0%A6%AA%E0%A6%A4%E0%A7%8D%E0%A6%B0%E0%A6%B8%E0%A7%87%E0%A6%AC%E0%A7%80%E0%A6%A6%E0%A7%87%E0%A6%B0-%E0%A6%AE%E0%A6%BE%E0%A6%9D%E0%A7%87-%E0%A6%95%E0%A6%AE%E0%A7%8D%E0%A6%AC%E0%A6%B2-%E0%A6%AC%E0%A6%BF%E0%A6%A4%E0%A6%B0%E0%A6%A3,"ময়মনসিংহের গৌরীপুরে যুগান্তর স্বজন সমাবেশের উদ্যোগে শুক্রবার রাতে সংবাদপত্রসেবীদের (হকার) মাঝে স্বজন পুলিশ সার্জেন্ট মাহমুদুল হাসান সিদ্দিকী মাসুদের আর্থিক সহযোগিতায় কম্বল বিতরণ করা হয়। বিতরণ করেন প্রধান অতিথি বীর মুক্তিযোদ্ধা নাজিম উদ্দিন আহমেদ এমপি।,তিনি বলেন, আর্থিকভাবে সচ্ছল প্রত্যেকটি মানুষের উচিত যে কোনো দুর্যোগে মানবিক কার্যক্রমে অংশগ্রহণ। এক্ষেত্রে স্বজন সমাবেশ দৃষ্টান্ত স্থাপন করেছে। ,স্বজন সমাবেশ কার্যালয়ে বিতরণ অনুষ্ঠানে সভাপতিত্ব করেন উপজেলা স্বজনের সভাপতি মো. এমদাদুল হক। সঞ্চালনা করেন সাধারণ সম্পাদক সেলিম আল রাজ। বিতরণ কার্যক্রমে অংশ নেন বাংলাদেশ সাংবাদিক সমিতি গৌরীপুর শাখার সভাপতি ম. নূরুল ইসলাম, যুগান্তরের গৌরীপুর প্রতিনিধি মো. রইছ উদ্দিন, ইসলামাবাদ আলিম মাদ্রাসার সহকারী শিক্ষক মো. ইয়াহিয়া, আমিরুল মোমেনীন, মামুন উর রশীদ, তৌহিদুল আমিন তুহিন, শ্যামল ঘোষ, মো. জলিল চৌধুরী, মো. ছায়েদুর রহমান, মো. সেকান্দর আলী, মো. বজলুর রহমান, মো. আবু সাঈদ, মো. ইসমাহিল হোসেন, মো. নাজিম উদ্দিন, আব্দুল আজিজ প্রমুখ।,এ ছাড়াও প্রত্যেক স্বজন ২টি করে কম্বল তার প্রতিবেশী অসহায় মানুষের মাঝে বিতরণ করেন। এ কর্মসূচির আওতায় ২৬৮ জন প্রায় ৭শ কম্বল বিতরণ করেছেন।",bn,2023-01-22 22:01:00+06:00
Jugantor,কোম্পানীগঞ্জে যুগান্তর স্বজন সমাবেশের কমিটি গঠন,all-together,https://www.jugantor.com/all-together/637599/%E0%A6%95%E0%A7%8B%E0%A6%AE%E0%A7%8D%E0%A6%AA%E0%A6%BE%E0%A6%A8%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AF%E0%A7%81%E0%A6%97%E0%A6%BE%E0%A6%A8%E0%A7%8D%E0%A6%A4%E0%A6%B0-%E0%A6%B8%E0%A7%8D%E0%A6%AC%E0%A6%9C%E0%A6%A8-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A7%87%E0%A6%B0-%E0%A6%95%E0%A6%AE%E0%A6%BF%E0%A6%9F%E0%A6%BF-%E0%A6%97%E0%A6%A0%E0%A6%A8,"নোয়াখালীর কোম্পানীগঞ্জ উপজেলায় 'যুগান্তর স্বজন সমাবেশ'-এর করিমুল হক সাথী সভাপতি ও শওকত আজিম জাবেদ সাধারণ সম্পাদক করে ৫১ বিশিষ্ট নতুন কমিটি গঠন করা হয়েছে। ,শনিবার বিকালে বসুরহাট পৌর হলে যুগান্তরের কোম্পানীগঞ্জ প্রতিনিধি মো. শরফুদ্দিন শাহীনের সমন্বয়ে উপস্থিত সদস্যদের সঙ্গে আলোচনা শেষে সবার সর্বসম্মতিক্রমে এ কমিটি গঠন করা হয়। ,যুগান্তর স্বজন সমাবেশের অন্যান্য সদস্যরা হলেন সহ-সভাপতি ব্যাংকার আবুল বাশার, প্রধান শিক্ষক ফরিদা ইয়াছমিন মুক্তা, যুগ্ম সাধারণ সম্পাদক নাজমাবেগম শিফা, হামিদ উল্যাহ হামিদ, সাংগঠনিক সম্পাদক আশরাফুল ইসলাম রাফি, অর্থ সম্পাদক শাহ জালাল, দপ্তর সম্পাদক শোয়েব উদ্দিন বাবু, সাহিত্য সম্পাদক রেবেকা জাহান, প্রচার ও প্রকাশনা সম্পাদক শুভ ভৌমিক, সাংস্কৃতিক সম্পাদক জুটন মজুমদার, ক্রীড়া সম্পাদক ইমতিয়াজ আহমেদ শাকিব, সমাজকল্যাণ সম্পাদক পূজা ভৌমিক, বিজ্ঞান ও প্রযুক্তি বিষয়ক সম্পাদক ফৌজিয়া জাহান তমা, নারী বিষয়ক সম্পাদক শামীমা নাসরিন শিমু, পরিবেশ সম্পাদক সানিলা জাফর, পাঠচক্র সম্পাদক সিদরাতুল মুনতাহা অথৈ, পাঠচক্র সহ-সম্পাদক শামীম সিরাজ সুমন, কার্যনির্বাহী সদস্য সদস্য প্রভাষক নুর মোহাম্মদ, প্রভাষক নিগাত আহসান, ইমাম উদ্দিন, ব্যাংকার আশরাফ উদ্দিন রিপন, ডা. হাতেম খান, গোলাম কিবরিয়া বেলাল, এবিএম মহি উদ্দিন লিপু, সাইফুল ইসলাম সোহেল, ফজলুল করিম ফয়সাল, শাহ আলম, জামাল উদ্দিন মাসুদ, নুর উদ্দিন মুরাদ, বিবি কুলসুম রিয়া, বিবি খতিজা সীমা, মাজহারুল ইসলাম আশিক, সালমান রাদমী, মো. সৌরভ হোসেন শুভ, মিন্টু মজুমদার, শাখাওয়াত হোসেন সাব্বির, আরিফুল ইসলাম, ইমরান হোসেন জুলফিকার, আশরাফ উদ্দিন সামি, ফয়েজ মাহমুদ পাভেল, নিজাম উদ্দিন পিয়াস, আবদুল আউয়াল রাহান, সাজ্জাদ হোসেন ইমু, জহির উদ্দিন তুহিন, সাদিয়া মাহি, আবদুস সালাম আজাদ, আমজাদ হোসেন রয়েল, জামাল উদ্দিন নাহিদ, মো. হেলাল। এছাড়া ১১জনকে উপদেষ্ঠামণ্ডলীর সদস্য করা হয়েছে। ,কমিটি গঠন শেষে আগামী ৪ ফেব্রুয়ারি যুগান্তর স্বজন সমাবেশের নতুন কমিটির অভিষেক, দৈনিক যুগান্তরের দুই যুগ পূর্তি, স্বজন সমাবেশের প্রতিষ্ঠাবার্ষিকী উপলক্ষে এক অনাড়ম্বর অনুষ্ঠান করার সিদ্ধান্ত গ্রহণ করা হয়েছে। ",bn,2023-01-22 22:04:00+06:00
Jugantor,মাদকাসক্ত ছেলের হাতে বাবা খুন,country-news,https://www.jugantor.com/country-news/637811/%E0%A6%AE%E0%A6%BE%E0%A6%A6%E0%A6%95%E0%A6%BE%E0%A6%B8%E0%A6%95%E0%A7%8D%E0%A6%A4-%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%AC%E0%A6%BE%E0%A6%AC%E0%A6%BE-%E0%A6%96%E0%A7%81%E0%A6%A8,"কক্সবাজারের রামুতে মাদকাসক্ত ছেলে শহিদুল্লাহর (৩২) হাতে খুন হয়েছেন মোহাম্মদ আলম (৬০) নামে হতভাগ্য এক বাবা।,হত্যার পর শহিদুল্লাহ আত্মগোপন করেছেন। রোববার রাত আনুমানকি ১১টার দিকে দক্ষিণ মিঠাছড়ির পানেরছড়া বলিপাড়ায় এ ঘটনা ঘটে।,স্থানীয় ইউপি সদস্য রাজা মিয়া জানান, ঘাতক শহিদুল্লাহ মাদকাসক্ত এবং নানা অপরাধ কর্মকাণ্ডের সঙ্গে জড়তি। তিনি ডাকাতিসহ একাধিক মামলার আসামি।,ঘটনার দিন শহিদুল্লাহ মদ্যপ অবস্থায় বাড়ি ফিরলে এ ঘটনার প্রতিবাদ করেন তার বাবা। এ সময় বাবাকে পিটিয়ে হত্যা করে পাষণ্ড ছেলে।,খবর পেয়ে রামু থানার এসআই আজাদ ঘটনাস্থল পরিদর্শন করেছেন। তিনি চিকিৎসকের বরাত দিয়ে জানান, স্ট্রোকে তার মৃত্যু ঘটতে পারে বলে ধারণা করা হচ্ছে।, ",bn,2023-01-23 12:14:00+06:00
Jugantor,সিরিয়ায় ভবন ধসে প্রাণ গেল ১৩ জনের,international,https://www.jugantor.com/international/637604/%E0%A6%B8%E0%A6%BF%E0%A6%B0%E0%A6%BF%E0%A7%9F%E0%A6%BE%E0%A7%9F-%E0%A6%AD%E0%A6%AC%E0%A6%A8-%E0%A6%A7%E0%A6%B8%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A7%A7%E0%A7%A9-%E0%A6%9C%E0%A6%A8%E0%A7%87%E0%A6%B0,"সিরিয়ার আলেপ্পোতে একটি আবাসিক ভবন ধসে অন্তত ১৩ জন নিহত হয়েছেন। হতাহতের সংখ্যা আরও বাড়তে পারে।,রোববার আলেপ্পোর শেখ মাকসুদ জেলার ধসে পড়া ওই পাঁচতলা ভবনের ধ্বংসস্তূপের ভেতর উদ্ধার কাজ চলছে।,সিরিয়ার রাষ্ট্রীয় সংবাদ সংস্থা জানিয়েছে, বেশ কিছুদিন ধরে পানি চুইয়ে চুইয়ে পড়ার কারণে ভবনটির ভিত দুর্বল হয়ে পড়েছিল।,গত কয়েক বছরে এই নগরীতে বেশ কয়েকটি ভবন ধসে পড়েছে। সিরিয়ায় গৃহযুদ্ধের সময় দেশটির সরকারি বাহিনী (আসাদ বাহিনী) ও তাদের মিত্র রাশিয়া আকাশ থেকে বোমা ফেলে বিদ্রোহী নিয়ন্ত্রিত আলেপ্পো নগরী ঝাঁজরা করে দিয়েছিল।,যুদ্ধে গৃহহীন হয়ে পড়া বহু সিরীয়কে নগরীর ক্ষতিগ্রস্ত ভবনগুলোতেই পুনর্বাসন করা হয়েছে। ভবনগুলো সংস্কার বা মেরামতের ব্যবস্থাও করা হয়নি। অনেক জায়গায় স্থানীয়রা নিজেরাই উদ্যোগী হয়ে যুদ্ধে ক্ষতিগ্রস্ত ভবন মেরামত করে বসবাসের উপযোগী করার চেষ্টা করছেন।,এ বিষয়ে সিরিয়া সরকারের পক্ষ থেকে বলা হয়, একে তো যুদ্ধবিধ্বস্ত অর্থনীতি, তার ওপর পশ্চিমা নানা নিষেধাজ্ঞার কারণে তাদের দেশ পুনর্গঠনের কাজ গতি পাচ্ছে না।",bn,2023-01-22 22:43:00+06:00
Jugantor,বাসা থেকে বের হয়ে আর ফেরেনি মাহমুদ ,country-news,https://www.jugantor.com/country-news/637602/%E0%A6%AC%E0%A6%BE%E0%A6%B8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AC%E0%A7%87%E0%A6%B0-%E0%A6%B9%E0%A7%9F%E0%A7%87-%E0%A6%86%E0%A6%B0-%E0%A6%AB%E0%A7%87%E0%A6%B0%E0%A7%87%E0%A6%A8%E0%A6%BF-%E0%A6%AE%E0%A6%BE%E0%A6%B9%E0%A6%AE%E0%A7%81%E0%A6%A6%C2%A0,"গোপালগঞ্জে মাহমুদ ফাহিম (১৪) নামে এক মাদ্রাসাছাত্র নিখোঁজ হয়েছে। ১৩ জানুয়ারি শুক্রবার সকাল সাড়ে ১০টার দিকে সদর উপজেলার ভবানীপুর গ্রাম থেকে সে নিখোঁজ হয়। ,ফাহিম সদর উপজেলার মাঝিগাতী ইউনিয়নের ভবানীপুর মাদ্রাসার ছাত্র। সে ভবানীপুর গ্রামের মতি মোল্লার বাসায় থাকত।,নিখোঁজ ছাত্রের বাবা সাইফুল  জানান, নিখোঁজের সময় তার পরনে ছিল কালো রংয়ের ট্রাউজার এবং টি-শার্টের ওপর কালো কোর্ট। তার আনুমানিক উচ্চতা ৫ ফুট ২ ইঞ্চি। অনেক খোঁজাখুঁজির পরও তার সন্ধান পাইনি।,এ ঘটনায় ১৬ জানুয়ারি থানায় একটি সাধারণ ডায়েরি (জিডি) করা হয়েছে।",bn,2023-01-22 22:33:00+06:00
Jugantor,"মহিষের আক্রমণে প্রাণ গেল নারীর, আহত ২০",country-news,https://www.jugantor.com/country-news/637603/%E0%A6%AE%E0%A6%B9%E0%A6%BF%E0%A6%B7%E0%A7%87%E0%A6%B0-%E0%A6%86%E0%A6%95%E0%A7%8D%E0%A6%B0%E0%A6%AE%E0%A6%A3%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%86%E0%A6%B9%E0%A6%A4-%E0%A7%A8%E0%A7%A6,"টাঙ্গাইলের দেলদুয়ারে পাগলা মহিষের আক্রমণে হাজেরা বেগম (৪২) নামে এক নারী মারা গেছেন। এ ঘটনায় অন্তত ২০ জন আহত হয়েছেন।,রোববার উপজেলার লাউহাটী ইউনিয়নের তারাটিয়া গ্রামে এ ঘটনা ঘটে। হাজেরা বেগম ওই গ্রামের মো. আজগর আলীর স্ত্রী।,আহতদের ঢাকাসহ স্থানীয় বিভিন্ন হাসপাতালে ভর্তি করা হয়েছে।,স্থানীয় সূত্রে জানা যায়, সকাল ১০টার দিকে এলাসিন ইউনিয়নের বারপাখিয়া গ্রামের শরিফ মিয়ার একটি মহিষ আক্রমণাত্মক হয়ে প্রথমে তার ওপর চড়াও হয়। সিংয়ের আঘাতে শরিফ মিয়া গুরুতর আহত হন। পরে মহিষটি দৌড়াতে থাকে এবং সামনে যাকে পায় তাকেই আক্রমণ করতে থাকে। ,এলাসিন ইউনিয়ন পরিষদের চেয়ারম্যান মানিক রতন জানান, পাগলা মহিষের আঘাতে ৩টি গ্রামের অন্তত ১০ জন গুরুতর আহত হয়েছেন। ,লাউহাটী ইউনিয়ন পরিষদের চেয়ারম্যান শাহিন মোহাম্মদ খান জানান, মহিষের আক্রমণে তারটিয়া গ্রামের হাজেরা বেগম নামে এক নারী মারা গেছেন। এছাড়া লাউহাটী ইউনিয়ন আওয়ামী লীগ সভাপতি মো. হাসমত আলী খানসহ অন্তত ৮-১০ জন আহত হয়েছেন। ,দেলদুয়ার উপজেলা প্রাণিসম্পদ কর্মকর্তা ডা. মো. বাহাউদ্দিন সারওয়ার রিজভী জানান, খবর পেয়ে জাতীয় চিড়িয়াখানার ট্রাইবুলাইজার টিমকে বিষয়টি জানানো হয়। তারা এসে মহিষটি অচেতন করার প্রস্তুতি নেন; কিন্তু তার আগেই জনতা দেশীয় অস্ত্র দিয়ে কুপিয়ে মহিষটি মেরে ফেলেন। ,দেলদুয়ার থানার ওসি মো. নাসির উদ্দিন মৃধা ঘটনার সত্যতা নিশ্চিত করেছেন।",bn,2023-01-22 22:40:00+06:00
Jugantor,"জাপানে আবাসিক ভবনে আগুন, নিহত ৪",international,https://www.jugantor.com/international/637576/%E0%A6%9C%E0%A6%BE%E0%A6%AA%E0%A6%BE%E0%A6%A8%E0%A7%87-%E0%A6%86%E0%A6%AC%E0%A6%BE%E0%A6%B8%E0%A6%BF%E0%A6%95-%E0%A6%AD%E0%A6%AC%E0%A6%A8%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%A8%E0%A6%BF%E0%A6%B9%E0%A6%A4-%E0%A7%AA,"পশ্চিম জাপানের কোবেতে একটি আবাসিক ভবনে অগ্নিকাণ্ডে চারজন নিহত হয়েছেন। এতে আহত হয়েছেন আরও চারজন। আহতদের অবস্থা গুরুতর। খবর এনডিটিভির। ,প্রতিবেদনে বলা হয়েছে, দেশটির এক কর্মকর্তা জানান, শনিবার এক জরুরি কলের মাধ্যমে তিন তলা ভবনে আগুন লাগার বিষয়ে ফায়ার সার্ভিস বিভাগকে জানানো হয়। ,ফায়ার ডিপার্টমেন্টের মাসাতোশি সুমিতানি বলেছেন, ৪০-৭০ বছর বয়সি চারজন ব্যক্তিকে অচেতন অবস্থায় হাসপাতালে নেওয়া হয়। জাপানি মিডিয়ার খবরে বলা হয়েছে, ভবনের বেশিরভাগ বাসিন্দা বয়স্ক পুরুষ। ,কিয়োডো নিউজ জানায়, আগুনের সূত্রপাতের সময় প্রথম তলার একটি জানালা থেকে কালো ধোঁয়া বের হতে দেখা যায়। পুলিশ এই অগ্নিকাণ্ডের ঘটনার তদন্ত করবে বলে জানানো হয়েছে।,
 ",bn,2023-01-22 20:05:00+06:00
Jugantor,হাজতখানা থেকে পালানো সেই আসামি গ্রেফতার,country-news,https://www.jugantor.com/country-news/637601/%E0%A6%B9%E0%A6%BE%E0%A6%9C%E0%A6%A4%E0%A6%96%E0%A6%BE%E0%A6%A8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%A8%E0%A7%8B-%E0%A6%B8%E0%A7%87%E0%A6%87-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"চট্টগ্রাম আদালতের হাজতখানা থেকে পালানো আসামি শামসুল হক বাচ্চুকে গ্রেফতার করেছে পুলিশ। ,রোববার দুপুরে জেলা গোয়েন্দা পুলিশের (ডিবি) একটি দল সীতাকুণ্ড থানার ফৌজদারহাট বাসস্ট্যান্ড থেকে তাকে গ্রেফতার করে। বিষয়টি নিশ্চিত করেছেন অতিরিক্ত পুলিশ সুপার (বিশেষ শাখা) এটিএম আরিফ হোসেন।,পুলিশ সূত্র জানায়, আদালতের হাজতখানা থেকে পালিয়ে যাওয়ার পর থেকে জেলা পুলিশের একাধিক দল বাচ্চুকে গ্রেফতারে মাঠে নামে। রোববার তাকে গ্রেফতার করা হয়। তার কাছ থেকে ১ হাজার ইয়াবা জব্দ করা হয়েছে। তার বিরুদ্ধে বিভিন্ন থানায় মাদকের মামলা রয়েছে।,এর আগে ৪ জানুয়ারি চন্দনাইশের গাছবাড়িয়া এলাকা থেকে ১ হাজার ইয়াবাসহ আসামি শামসুল হক বাচ্চুকে গ্রেফতার করে পুলিশ। পরদিন তাকে আদালতে হাজির করা হলে বিচারক কারাগারে পাঠানোর আদেশ দেন। ওই দিন বিকালেই জেলা হাজতখানা থেকে ‘পুলিশের চোখ ফাঁকি দিয়ে’ তিনি পালিয়ে যান। ,এ ঘটনায় সাত পুলিশ সদস্যকে প্রত্যাহার করে জেলা পুলিশ লাইন্সে সংযুক্ত করা হয়। গঠন করা হয় একটি তদন্ত কমিটি। ",bn,2023-01-22 22:27:00+06:00
Jugantor,আ.লীগ নেতার পর এবার শিক্ষক পেটালেন বিএনপি নেতা,country-news,https://www.jugantor.com/country-news/637605/%E0%A6%86.%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%AA%E0%A6%B0-%E0%A6%8F%E0%A6%AC%E0%A6%BE%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%AA%E0%A7%87%E0%A6%9F%E0%A6%BE%E0%A6%B2%E0%A7%87%E0%A6%A8-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%A8%E0%A7%87%E0%A6%A4%E0%A6%BE,"সন্তানের ভর্তি বাতিলের জেরে কুড়িগ্রাম জেলা সরকারি উচ্চ বিদ্যালয়ের শিক্ষক আব্দুল হাই সিদ্দিকীকে মারধরের অভিযোগ উঠেছে জেলা বিএনপি নেতা মাসুদ রানার বিরুদ্ধে। ,রোববার দুপুরে সরকারি উচ্চ বিদ্যালয়ে এ ঘটনা ঘটে। এর আগে বৃহস্পতিবার একই জেলার রৌমারীতে প্রধান শিক্ষককে মারধর করেন স্থানীয় এক আওয়ামী লীগ নেতা। পরে অভিযুক্ত নেতাকে দল থেকে অব্যাহতি দেওয়া হয়।,
 ,
এ ঘটনায় জীবনের নিরাপত্তা চেয়ে থানায় অভিযুক্তদের নাম উল্লেখ করে পৃথক দুটি মামলা করেছেন ভুক্তভোগী দুই শিক্ষক।,
   ,
জানা গেছে, রোববার শিক্ষক আব্দুল হাই সিদ্দিকীকে মারধরের ঘটনায় জেলা বিএনপির সহ-শিক্ষাবিষয়ক সম্পাদক ও জেলা ছাত্রদলের সাবেক সাধারণ সম্পাদক মাসুদ রানাকে প্রধান আসামি করে আরও তিনজনের নাম উল্লেখ করে মামলা করা হয়। অন্য আসামিরা হলেন- রুমন মিয়া, আমিনুর রহমান ও বিদ্যুৎ।,খোঁজ নিয়ে জানা গেছে, ভর্তিসংক্রান্ত বিষয়ে তথ্য-উপাত্ত নিতে এসে একপর্যায়ে কুড়িগ্রাম সরকারি উচ্চ বিদ্যালয়ের সিনিয়র শিক্ষক মো. আব্দুল হাই সিদ্দিকীর ওপর চড়াও হয়ে তাকে মারপিট করেন কুড়িগ্রাম বিএনপি নেতা মাসুদ রানা। এ সময় তার সঙ্গে আরও কয়েকজন ছিলেন। সিসিটিভির ক্যামেরায় ধারণ করা এ দৃশ্য সামাজিক মাধ্যমে ছড়িয়ে পড়লে জেলাজুড়ে শুরু হয় সমালোচনার ঝড়।,মারধরের শিকার শিক্ষক মো. আব্দুল হাই সিদ্দিকী জানান, পিয়নের মুখে প্রধান শিক্ষকের কক্ষে হট্টগোলের খবর পেয়ে সেখানে যাই। কিছু অভিভাবক তাদের সন্তানের ভর্তি বাতিল বিষয়ে তর্ক-বিতর্কে লিপ্ত হয়। একপর্যায়ে কুড়িগ্রাম মোল্লাপাড়ার ব্যবসায়ী আব্দুল আজিজের ছেলে বিএনপি নেতা মো. মাসুদ রানা প্রথমে আমার ওপর চড়াও হয়। এরপর ধাক্কা দিয়ে এক কোণায় নিয়ে যায়। একপর্যায়ে সবাই মিলে কিলঘুসি মেরে শরীরের বিভিন্ন স্থানে জখম করে। বর্তমানে আমি মানসিকভাবে বিপর্যস্ত হয়ে পড়েছি। একই সঙ্গে নিরাপত্তাহীনতায় ভুগছি। ,অভিযুক্ত মাসুদ রানা মারধরের বিষয়টি অস্বীকার করেন। তিনি জানান, আমার সন্তানকে ১৮ ডিসেম্বর স্কুলে ভর্তি করাই। ২৮ ডিসেম্বর স্কুলের নোটিশ বোর্ডের মাধ্যমে জানতে পারি আমার সন্তানসহ ৪২ জন শিক্ষার্থীর ভর্তি বাতিল করা হয়েছে। সেই ব্যাপারে কয়েকজন অভিভাবকসহ প্রধান শিক্ষককে দরখাস্ত দিয়ে কপি গ্রহণ করি। এ সময় কথা বলার এক পর্যায়ে একজন শিক্ষক উত্তেজিত হয়ে পড়লে তার সঙ্গে আমার কথা কাটাকাটি হয়। আমি তাকে লাঞ্ছিত করিনি।,কুড়িগ্রাম সরকারি উচ্চ বিদ্যালয়ের প্রধান শিক্ষক জিয়াসমিন আরা হক জানান, স্কুলে ভর্তির বিষয়ে অভিভাবকরা শিক্ষার্থীদের নামে একাধিক আবেদন করায় ঢাকায় মন্ত্রণালয় থেকে ৪২ জন শিক্ষার্থীর ভর্তি বাতিল করে দেয়। এ নিয়ে কিছু অভিভাবক কথা বলতে গিয়ে আমার সঙ্গে অসৌজন্যমূলক আচরণ করেন। এরই প্রতিবাদ করায় সিনিয়র সহকারী শিক্ষক আব্দুল হাই সিদ্দিকীর ওপর চড়াও হন অভিভাবক মাসুদ রানা। ,
 ,
কুড়িগ্রাম সদর থানার ওসি খান মো. শাহরিয়ার ঘটনার সত্যতা নিশ্চিত করে বলেন, অভিযোগ পেয়েছি। তদন্ত করে ব্যবস্থা নেওয়া হবে।",bn,2023-01-22 22:45:00+06:00
Jugantor,নতুন রাষ্ট্রপতি নির্বাচন: স্পিকারের সঙ্গে বৈঠক করবেন সিইসি,national,https://www.jugantor.com/national/others/637575/%E0%A6%A8%E0%A6%A4%E0%A7%81%E0%A6%A8-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%B8%E0%A7%8D%E0%A6%AA%E0%A6%BF%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AC%E0%A7%88%E0%A6%A0%E0%A6%95-%E0%A6%95%E0%A6%B0%E0%A6%AC%E0%A7%87%E0%A6%A8-%E0%A6%B8%E0%A6%BF%E0%A6%87%E0%A6%B8%E0%A6%BF,"দেশের ২২তম রাষ্ট্রপতি নির্বাচনের প্রস্তুতি শুরু করেছে নির্বাচন কমিশন। এজন্য স্পিকার শিরীন শারমিন চৌধুরীর সঙ্গে বৈঠকে বসবেন প্রধান নির্বাচন কমিশনার (সিইসি) কাজী হাবিবুল আউয়াল। এ বৈঠকে নির্বাচনের তফসিল ঠিক করা হবে। ইতোমধ্যে রাষ্ট্রপতি নির্বাচনের তফসিল ঘোষণার জন্য নির্বাচন কমিশনের পক্ষ থেকে স্পিকারের সঙ্গে বৈঠকের জন্য সময় চাওয়া হয়েছে। ,রোববার নির্বাচন কমিশন সচিবালয়ের পক্ষ থেকে সংসদ সচিবালয়ের সঙ্গে যোগাযোগ করা হয়। এ সপ্তাহের মধ্যেই স্পিকারের সঙ্গে সিইসির বৈঠক হওয়ার সম্ভাবনা রয়েছে বলে জানিয়েছে সংসদ সচিবালয়।,জানতে চাইলে এ প্রসঙ্গে স্পিকার শিরীন শারমিন চৌধুরী রোববার গণমাধ্যমকর্মীদের বলেন, তার সঙ্গে সিইসির সাক্ষাতের জন্য নির্বাচন কমিশন সচিবালয়ের পক্ষ থেকে সংসদ সচিবালয়ে যোগাযোগ করা হয়েছে। তারা সাক্ষাতের সময় চেয়েছেন। চলতি সপ্তাহেই সাক্ষাৎ হওয়ার সম্ভাবনা রয়েছে। ,স্পিকার বলেন, তার সঙ্গে সিইসির সাক্ষাতে রাষ্ট্রপতি নির্বাচনের বিস্তারিত সিডিউল নিয়ে আলোচনা হবে। যেদিন ভোটের তারিখ হবে, ওইদিন একটি বৈঠকের সময় ঠিক করা হবে। ওই বৈঠকে নির্বাচনি কর্তা (সিইসি) সভাপতিত্ব করবেন। যদি রাষ্ট্রপতি পদে একাধিক প্রার্থী থাকেন, তাহলেই কেবল ওই বৈঠকটিতে বসার প্রয়োজন পড়বে। আর একক প্রার্থী হলে সেটার দরকার হবে না। নির্বাচন কমিশন আইন অনুযায়ী, একক প্রার্থীকে বিজয়ী ঘোষণা করা হবে।,তিনি বলেন, রাষ্ট্রপতির মেয়াদ শেষ হওয়ার ৯০ দিনের মধ্যে নির্বাচন করতে হবে। অবশ্যেই ৬০ দিনের আগে। ৯০ দিনের হিসাব শুরু হবে ২৪ এপ্রিল থেকে (পূর্ববর্তী) ২৩ জানুয়ারি পর্যন্ত। সে হিসেবে ২৩ জানুয়ারি থেকে ২৩ ফেব্রুয়ারির মধ্যে রাষ্ট্রপতি নির্বাচন শেষ করতে হবে।",bn,2023-01-22 20:04:00+06:00
Jugantor,স্টেডিয়ামে খেলা দেখতে গিয়ে নিহত ৪,sports,https://www.jugantor.com/sports/637600/%E0%A6%B8%E0%A7%8D%E0%A6%9F%E0%A7%87%E0%A6%A1%E0%A6%BF%E0%A6%AF%E0%A6%BC%E0%A6%BE%E0%A6%AE%E0%A7%87-%E0%A6%96%E0%A7%87%E0%A6%B2%E0%A6%BE-%E0%A6%A6%E0%A7%87%E0%A6%96%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%AA,"ইরাক বনাম ওমানের মধ্যকার আরব উপসাগরীয় কাপের ফাইনাল ম্যাচ দেখতে গিয়ে চারজন নিহত হয়েছেন।  ,সংগঠকরা বলছেন- টিকিটবিহীন হাজার হাজার সমর্থক মাঠে হুড়োহুড়ি করে ঢুকতে গিয়ে পদদলিত হয়ে চারজন নিহত হয়েছেন। ,বৃহস্পতিবার বসরা আন্তর্জাতিক স্টেডিয়ামে হাজার হাজার সমর্থক টিকিট ছাড়া খেলা দেখার জন্য জড়ো হয়েছিলেন। প্রত্যক্ষদর্শীরা জানান, মাঠে ঢুকতে ধাক্কাধাক্কি হওয়ায় পদদলিত হন শতাধিক সমর্থক। ,পদদলিত হয়ে বাগদাদের ২৫ বছর বয়সী হামজা আদনান আহমেদ বৃহস্পতিবার মারা গেছেন। তার পরিবার জানিয়েছে- আদনান একজন প্রকৌশলী ছিলেন। তিনি ভাইয়ের সাথে মাঠে খেলা দেখতে গিয়েছিলেন। ,আদনানের ভাই বলেন, আমার ভাইয়ের মৃত্যুর খবর শুনে হতবাক হয়েছি। বুধবার রাতে তিনি আমাদের সাথে শেষবার ফোন করেছিলেন। তিনি আমাদের বলেছিলেন যে, ফাইনালের জন্য বসরাতে এসে তিনি খুব খুশি। তিনি বলেছিলেন যে, তিনি স্টেডিয়ামে উদযাপন করতে এবং শহরের পরিবেশ অনুভব করার জন্য উন্মুখ। দুর্ভাগ্যবশত তিনি এর কোনোটিই করতে পারেননি।,তিনি আরও বলেন, তার সাথে থাকা আমার আরেক ভাই প্রাণে বেঁচে যান। কিন্তু আদনান নিজেকে ভিড়ের মধ্যে সামলাতে পারেননি। এ ঘটনার জন্য আমি সরকার এবং সংগঠকদের দায়ী করছি। তারা এই ট্র্যাজেডি এড়াতে ব্যর্থ হয়েছেন। আমার ভাইয়ের মৃত্যুর জন্য যুব ও ক্রীড়া মন্ত্রণালয় দায়ী। ,সেই ভিড়ের মাঝে জীবন নিয়ে ফেরা ২৪ বছর বয়সী বসরার বাসিন্দা করিম জানান, আমার সাথে টিকিট ছিল। মাঠে প্রবেশের মুখে অনেক ভিড় হয়। যেই ভিড়ের মধ্যে পড়ে আমিও মরতে বসেছিলাম, কিন্তু সৌভাগ্যক্রমে বেঁচে গেছি। অবস্থা বেগতিক দেখে আমি বাড়িতে ফিরে এসেছি। আমার পরিবারের সাথে বসে খেলা দেখেছি। ,তিনি আরও বলেন, খেলা দেখার জন্য মাঠের বাইরেও বড়পর্দায় ম্যাচ দেখার ব্যবস্থা করা হয়েছিল। এমনকি বসরার প্রধান সড়কেও বড়পর্দা ছিল। যাদের টিকিট ছিল না তারা স্টেডিয়ামে ভিড় না করে মাঠের বাইরে বড়পর্দায় খেলা দেখতে পারতেন। ,মোস্তফা কাদির নামে ৩১ বছর বয়সী এক সমর্থক জানান, হাজার হাজার মানুষ স্টেডিয়ামের বাইরে জড়ো হয়েছিলেন। তারা একে অপরকে জোর করে ধাক্কা দিয়ে স্টেডিয়ামে প্রবেশ করতে চেয়েছিলেন। নিরাপত্তা বাহিনী তাদের আলাদা করার চেষ্টা করেছিল কিন্তু এটা খুবই কঠিন ছিল। ,তিনি আরও বলেন, আমি দেখেছি সব বয়সের মানুষ, পুরুষ, মহিলা, শিশু, কিশোর নিজেদের ধাক্কা দিয়ে স্টেডিয়ামের মূল গেট দিয়ে প্রবেশ করতে চেষ্টা করে। তাদের সবার টিকিট ছিল না। যে কারণে ধাক্কাধাক্কি হয়। আমি কালোবাজারে ১০ ডলারের টিকিট ১০০ ডলার দিয়ে কিনেছি। ,সেই ম্যাচে ওমানকে ৩-২ গোলের হারিয়ে শিরোপা নিশ্চিত করে ইরাক।  ,সূত্র: আলজাজিরা",bn,2023-01-22 22:22:00+06:00
Jugantor,"উসাইন বোল্টের ১৩৪ কোটি চুরি, যা বলছেন জ্যামাইকার অর্থমন্ত্রী",sports,https://www.jugantor.com/sports/637583/%E0%A6%89%E0%A6%B8%E0%A6%BE%E0%A6%87%E0%A6%A8-%E0%A6%AC%E0%A7%8B%E0%A6%B2%E0%A7%8D%E0%A6%9F%E0%A7%87%E0%A6%B0-%E0%A7%A7%E0%A7%A9%E0%A7%AA-%E0%A6%95%E0%A7%8B%E0%A6%9F%E0%A6%BF-%E0%A6%9A%E0%A7%81%E0%A6%B0%E0%A6%BF-%E0%A6%AF%E0%A6%BE-%E0%A6%AC%E0%A6%B2%E0%A6%9B%E0%A7%87%E0%A6%A8-%E0%A6%9C%E0%A7%8D%E0%A6%AF%E0%A6%BE%E0%A6%AE%E0%A6%BE%E0%A6%87%E0%A6%95%E0%A6%BE%E0%A6%B0-%E0%A6%85%E0%A6%B0%E0%A7%8D%E0%A6%A5%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"জ্যামাইকার কিংবদন্তি দৌড়বিদ উসাইন বোল্ট খেলা থেকে অবসর নেওয়ার পর ক্যারিয়ারের সব সঞ্চয় একটি ব্যাংকে রেখেছিলেন। তার সেই অ্যাকাউন্টের সঙ্গে যুক্ত ছিল শেয়ারবাজারের একটি সংস্থা।,উসাইন বোল্টের আইনজীবী লিন্টন গর্ডন জানিয়েছেন বোল্ট তার প্রায় ১২.৭ মিলিয়ন ডলার (বাংলাদেশি মুদ্রায় ১৩৪ কোটি ১৫ লাখ ৯৩ হাজার ৭১০টাকা) হারিয়েছেন। ,গর্ডন বলেন, এমন খবর পেলে যে কেউ ভেঙে পড়বে। বোল্টের ক্ষেত্রেও এটা সত্যি। তিনি এই অ্যাকাউন্টটিকে ভবিষ্যতের সঞ্চয় হিসেবে রেখেছিলেন।,এ ঘটনার তদন্তের নির্দেশ দিয়েছে জামাইকার আর্থিক পরিষেবা কমিশন। ,অর্থমন্ত্রী নাইজেল ক্লার্ক বলেন, পুরো বিষয়টা ক্ষতিয়ে দেখা হবে। সব সত্যি সামনে আসবে। কিভাবে অ্যাকাউন্ট থেকে টাকা চুরি হলো তা দেখা হবে। এই চুরির ফলে কারা লাভবান হলো সেটা খুঁজে বের করা হবে। কে এই কাণ্ড ঘটাল সেটা দেখতে হবে।,১০ জানুয়ারি বোল্টকে সতর্ক করে তার অ্যাকাউন্টের সঙ্গে যুক্ত থাকা শেয়ারবাজারের সংস্থাটি। এরপরই দেখা যায় বোল্টের অ্যাকাউন্ট থেকে ১২.৭ মিলিয়ন ডলার উধাও। ,৩৬ বছর বয়সী উসাইন বোল্ট এখনো পৃথিবীর দ্রুততম মানব। অলিম্পিকে নয়বার স্বর্ণপদক জিতেছেন তিনি। ১১ বার বিশ্বচ্যাম্পিয়ন হয়েছেন। তাকে অনেকে সর্বকালের সেরা দৌড়বিদ বলেও মনে করেন।,সূত্র : আলজাজিরা।",bn,2023-01-22 21:04:00+06:00
Jugantor,সমাপনী বয়ান ও মোনাজাতে যা বললেন ইউসুফ বিন সাদ কান্ধলভী,country-news,https://www.jugantor.com/country-news/637577/%E0%A6%B8%E0%A6%AE%E0%A6%BE%E0%A6%AA%E0%A6%A8%E0%A7%80-%E0%A6%AC%E0%A7%9F%E0%A6%BE%E0%A6%A8-%E0%A6%93-%E0%A6%AE%E0%A7%8B%E0%A6%A8%E0%A6%BE%E0%A6%9C%E0%A6%BE%E0%A6%A4%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%87%E0%A6%89%E0%A6%B8%E0%A7%81%E0%A6%AB-%E0%A6%AC%E0%A6%BF%E0%A6%A8-%E0%A6%B8%E0%A6%BE%E0%A6%A6-%E0%A6%95%E0%A6%BE%E0%A6%A8%E0%A7%8D%E0%A6%A7%E0%A6%B2%E0%A6%AD%E0%A7%80,"বিশ্বের মুসলমানদের নিরাপত্তা, মুক্তি, শান্তি এবং ইহ ও পারলৌকিক কল্যাণ কামনায় রোনাজারি ও আকুতি-মিনতিপূর্ণ মোনাজাতের মধ্য দিয়ে শেষ হয়েছে বিশ্ব ইজতেমার দ্বিতীয়পর্ব। এর মধ্য দিয়ে শেষ হলো বিশ্ব ইজতেমার ৫৬তম আসর। ,দ্বিতীয়পর্বে তাবলিগ জামাতের প্রধান কেন্দ্র দিল্লির নিজামুদ্দিন মারকাজের প্রধান মাওলানা সাদ কান্ধলভীর অনুসারীরা অংশ নিয়েছেন। এর আগে ১৩ জানুয়ারি শুরু হয়ে ১৫ জানুয়ারি অনুষ্ঠিত হয় আলমি শূরার (মাওলানা জুবায়েরপন্থি) বিশ্ব ইজতেমার প্রথমপর্ব।,আখেরি মোনাজাতে গভীর ভাবাবেগপূর্ণ পরিবেশে ‘আমীন, আল্লাহুম্মা আমীন’ ধ্বনিতে মধ্যাহ্নের আকাশ-বাতাস কাঁপিয়ে মহামহিম ও দয়াময় আল্লাহ রাব্বুল আলামীনের দরবারে অপার করুণা ও অশেষ রহমত কামনা করেছেন দেশ-বিদেশের অগণিত ধর্মপ্রাণ মুসলমান। ,লাখো মানুষের কাঙ্ক্ষিত আখেরি মোনাজাত পরিচালনা করেন নিজামুদ্দিন মারকাজের মাওলানা ইউসুফ বিন সাদ কান্ধলভী। তিনি বিশ্ব তাবলীগ জামাতের শীর্ষ মুরব্বি মাওলানা সাদ কান্ধলভীর বড় ছেলে।  ,দুপুর ১২টা ১৫ মিনিটে শুরু করে ১২ টা ৪৪ মিনিট পর্যন্ত দীর্ঘ ২৯ মিনিট স্থায়ী আবেগঘন আখেরি মোনাজাতে অযুতকণ্ঠে উচ্চারিত হয়েছে রাহমানুর রাহীম আল্লাহর মহত্ত্ব ও শ্রেষ্ঠত্ব। মনীব-ভৃত্য, ধনী-গরির, নেতা-কর্মী নির্বিশেষে সব শ্রেণির মানুষ পরওয়ারদেগার আল্লাহর দরবারে দু’হাত তুলে নিজ নিজ কৃতকর্মের জন্য নি:শর্ত ক্ষমা প্রার্থনা করেছেন। ,জনসমুদ্র থেকে মধ্যাহ্নের আকাশ কাঁপিয়ে ধ্বনি উঠে- আমীন, আল্লাহুম্মা আমীন’। মোবাইলে, রেডিও এবং স্যাটেলাইট টেলিভিশনে সরাসরি সম্প্রচারের সুবাধে দেশ-বিদেশের আরো লাখ লাখ মানুষ এক সঙ্গে হাত তুলেছেন পরওয়ার দিগারের শাহী দরবারে। ,গুনাহগার, পাপি-তাপি বান্দা প্রতিপালকের কাছে ক্ষমা চেয়ে কান্নায় বুক ভাসিয়েছেন। দেশের ৬৪ জেলার লাখ লাখ মুসল্লি ছাড়াও বিশ্বের ৬৫টি দেশের ৯ হাজার ১১০ জন তাবলিগ অনুসারী মুসল্লি আখেরি মোনাজাতে অংশ নিয়েছেন। ,সকাল থেকে দিক নির্দেশনামূলক বয়ানের পর লাখো মানুষের প্রতীক্ষার অবসান ঘটে বেলা ১২টা ১৫ মিনিটে। জনসমুদ্রে হঠাৎ নেমে আসে নিস্তব্ধতা ও পিনপতন নীরবতা। যে যেখানে ছিলেন সেখানে দাঁড়িয়ে কিংবা বসে হাত তুলেন আল্লাহর দরবারে। ,২৯ মিনিটের মোনাজাতে মাওলানা ইউসুফ বিন সাদ কান্ধলভী প্রথম ১০ মিনিট মূলত পবিত্র কুরআনে বর্ণিত দোয়ার আয়াতগুলো উচ্চারণ করেন। শেষ ১৯ মিনিট তিনি উর্দু ও হিন্দি ভাষার সংমিশ্রণে দোয়া করেন। ,হেদায়েতী ও সমাপনী বয়ান: আখেরি মোনাজাতের পূর্বে নিজামুদ্দিন মারকাযের মাওলানা ইউসুফ বিন সাদ কান্ধলভী ইমান, আমল, নামাজ, তাশকিল, তালিম, এলেম, জিকির ও দাওয়াতের গুরুত্ব তুলে ধরে দীর্ঘ বয়ান রাখেন। ,তিনি সমবেত মুসল্লিদের উদ্দেশ্যে বলেন, আমাদের মাঝে ইমানের কমতি দেখা দিয়েছে, আমরা বর্তমানে ইমানের রোগী। তাই আমাদের মসজিদে এনে দাওয়াত দিয়ে ইমান মজবুত করতে হবে। ,তিনি আরও বলেন, মাথা ছাড়া যেমন মানুষ হয় না, তেমনি নামাজ ছাড়া কেউ মুসলমান হতে পারে না। একজন কাফেরের কুফরির পরিচয় হচ্ছে সে আল্লাহর সামনে সিজদা দিতে পারে না, আর একজন মুমিনের পরিচয় হচ্ছে সে নামাজ ছাড়া জীবনযাপন করতে পারে না। নামাজ হলো বেহেশতের চাবি, তাই নামাজ যেন আল্লাহর দরবারে কবুল হয় সেজন্য মেহনত করতে হবে। ,তিনি বলেন, নবী করিম (স.) বলেছেন, তোমরা সেইভাবে নামাজ পড়, যেভাবে তোমরা আমাকে নামাজ পড়তে দেখেছ। তিনি আরও বলেন, সাহাবায়ে কেরামরা একে অপরের কাছে ইমানের দাওয়াত দিতেন।  মানুষ মসজিদের বাইরের পরিবেশে থেকে থেকে নষ্ট হয়ে যাচ্ছে, তাই তাদেরকে বুঝিয়ে মসজিদের পরিবেশে এনে ইমান ও একিনের কথা বলতে হবে। নবী করিম (স.) এর আমলে যেভাবে মানুষকে ইমানের দাওয়াত দেয়া হতো। আমরা সেভাবে মানুষের ইমান জিন্দা করার জন্য মসজিদের পরিবেশে নিয়ে আসবো। আমরা ইজতেমার পর যে এলাকায় যাবো, সেখানে গিয়ে মসজিদকেন্দ্রিক মেহনতের দ্বারা আমাদের ইমানকে তরুতাজা করার জন্য চেষ্টা করব।,
 ,
তিনি আরও বলেন, আমরা ৪০ দিনের জন্য তাশকিল করব না, আল্লাহর রাস্তায় ৪ মাসের সময় নিয়ে বের হওয়ার তাশকিল করব। তিনি বলেন, ওলামাদের সান্নিধ্য থেকে আমরা দিন দিন দূরে সরে যাচ্ছি, বাতেল মেহনত করে আমাদের ওলামা থেকে দূরে সরিয়ে দিয়েছে। তাই আমরা আলেম-ওলামাদের সান্নিধ্যে গিয়ে এলেম শিক্ষা করার চেষ্টা করব। ,দ্বিতীয়পর্বের মোনাজাতে যা বলা হলো: দ্বিতীয় পর্বে দিল্লির নিজামুদ্দিন মারকাযের মুরব্বি মাওলানা ইউসুফ বিন সাদ কান্ধলভী আখেরি মোনাজাত পরিচালনা করেন। ,মোনাজাতে তিনি বলেন, হে আল্লাহ, আমাদের গুনাহকে মাফ করে দেন। হে আল্লাহ, মুসলিম উম্মাহর প্রতি রহম করেন।  হে আল্লাহ, আমাদের ইমানের হাকিকত ও কামাল নসিব করে দেন। হে আল্লাহ, আমাদেরকে ইমানী জিন্দেগী নসীব করে দেন। হে আল্লাহ, ওলামাদের কদর করার তৌফিক দান করুন। হে আল্লাহ, কেয়ামত পর্যন্ত মসজিদ-মাদ্রাসাগুলোকে চালু রাখুন। ,হে আল্লাহ, আমাদের কুরআন-হাদিস পড়ার তৌফিক দান করুন। হে আল্লাহ, ইমানের সঙ্গে মউত নসিব করে দেন। হে আল্লাহ, সারা জীবন যেন আপনার হাবিবের সুন্নতের উপর চলতে পারি সেই তৌফিক দান করেন। হে আল্লাহ, নাফরমানি থেকে আমাদের হেফাজত করেন। ,হে আল্লাহ, একে অপরকে ভালোবাসতে পারি সেই তৌফিক দান করুন। হে আল্লাহ, আমাদের মাঝ থেকে গাফিলতি দূর করে দেন। হে আল্লাহ, সাহাবাদের মতো ঈমানী জিন্দেগি দান করুন। হে আল্লাহ, আমাদের জীবন মুমিন ও কামেল ওলিদের মতো করে দেন। হে আল্লাহ, আমাদের আখলাককে সুন্দর করে দেন। ,হে আল্লাহ, অন্তরের সব খারাবি দূর করে দেন। হে আল্লাহ, সকল মুসলমানের ইমান-আমল, জান-মাল, ইজ্জত-আব্রুকে হেফাজত করেন। হে আল্লাহ, দাওয়াতের কাজকে সারা দুনিয়ায় ছড়িয়ে দেন। হে আল্লাহ, ইজতেমাকে সারা দুনিয়ার মানুষের হেদাতের জরিয়া হিসেবে কবুল করুন। হে আল্লাহ, যারা রোগে আক্রান্তদের শেফা দান করেন। হে আল্লাহ, যারা দোয়া চেয়েছে তাদের মনের আশা পূরণ করুন। ,হে আল্লাহ, ইজতেমায় বয়ানকারী, শ্রোতা, অংশগ্রহণকারী ও সহযোগিতাকারী সবাইকে কবুল করেন। হে আল্লাহ, ইজতেমাকে সফল করার জন্য যতরকম কাজ করা হয়েছে সবগুলোকে আপনি কবুল করেন। হে আল্লাহ, বাংলাদেশকে ইজতেমার জন্য কবুল করেন।",bn,2023-01-22 20:10:00+06:00
Jugantor,খেলতে খেলতে মাঠেই মৃত্যু বাংলাদেশি ফুটবলারের,sports,https://www.jugantor.com/sports/637582/%E0%A6%96%E0%A7%87%E0%A6%B2%E0%A6%A4%E0%A7%87-%E0%A6%96%E0%A7%87%E0%A6%B2%E0%A6%A4%E0%A7%87-%E0%A6%AE%E0%A6%BE%E0%A6%A0%E0%A7%87%E0%A6%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%AB%E0%A7%81%E0%A6%9F%E0%A6%AC%E0%A6%B2%E0%A6%BE%E0%A6%B0%E0%A7%87%E0%A6%B0,"রোববার ভারতের পূর্ব হিমালয়ের পাদদেশের ডুয়ার্সের গয়েরকাটা স্কুল মাঠে মুখোমুখি হয় বাংলাদেশ-মালদহের একটি ফুটবল দল। ,সেই ম্যাচে খেলতে খেলতেই হঠাৎ করে মাঠে লুটিয়ে পড়েন বাংলাদেশের ফুটবলার রশিদ খান। মাঠে তার প্রাথমিক চিকিৎসা করা হয়। ,উন্নত চিকিৎসার জন্য রশিদ খানকে নিয়ে যাওয়া হয় বীরপাড়া স্টেট জেনারেল হাসপাতালে। সেখানে চিকিৎসকরা তাকে মৃত ঘোষণা করেন।,ঠিক কী কারণে বাংলাদেশি ফুটবলারের মৃত্যু হয়েছে তা এখনো জানা যায়নি। চিকিৎসকরা জানিয়েছেন ময়নাতদন্তের পর মৃত্যুর প্রকৃত কারণ জানা যাবে।,এ ব্যাপারে জলপাইগুড়ি জেলার পুলিশ সুপার বিশ্বজিৎ মাহাতো বলেন, বানারহাটের একটি ক্লাবের উদ্যোগে ফুটবল খেলার আয়োজন করা হয়েছিল। খেলা শুরুর পর মাঠেই অসুস্থ হয়ে পড়েন বাংলাদেশের এক খেলোয়াড়। বীরপাড়া হাসপাতালে তার মৃত্যু হয়েছে। ঘটনার তদন্ত শুরু করেছে পুলিশ।,ভারত, বাংলাদেশ, নেপাল ও ভুটানসহ মোট ১২টি দল নিয়ে ফুটবল প্রতিযোগিতার আয়োজন করেছে গ্রিনল্যান্ড ডুয়ার্স ভেটেরান্স ক্লাব।,সূত্র: আনন্দবাজার পত্রিকা",bn,2023-01-22 20:55:00+06:00
Jugantor,‘রমজানের আগেই যেন কেউ বাজারে হুমড়ি খেয়ে না পড়েন’,country-news,https://www.jugantor.com/country-news/637579/%E0%A6%B0%E0%A6%AE%E0%A6%9C%E0%A6%BE%E0%A6%A8%E0%A7%87%E0%A6%B0-%E0%A6%86%E0%A6%97%E0%A7%87%E0%A6%87-%E0%A6%AF%E0%A7%87%E0%A6%A8-%E0%A6%95%E0%A7%87%E0%A6%89-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%B9%E0%A7%81%E0%A6%AE%E0%A7%9C%E0%A6%BF-%E0%A6%96%E0%A7%87%E0%A7%9F%E0%A7%87-%E0%A6%A8%E0%A6%BE-%E0%A6%AA%E0%A7%9C%E0%A7%87%E0%A6%A8,"বাণিজ্যমন্ত্রী টিপু মুনশি এমপি বলেছেন, আসন্ন রমজানে অবৈধ মজুদকারীদের বিরুদ্ধে সর্বাত্মক ব্যবস্থা নেওয়া হবে। বাজার স্থিতিশীল রাখতে রমজান মাসের আগেই বাণিজ্য মন্ত্রণালয় প্রয়োজনীয় পদক্ষেপ নেবে। ভোক্তাদের বলতে চাই, রমজানের আগেই যেন কেউ বাজারে হুমড়ি খেয়ে না পড়েন। তাহলে বাজারে সরবরাহ ঠিক থাকবে এবং চাপ পড়বে না।,রোববার দুপুরে রংপুর ক্রিকেট গার্ডেন মাঠে রংপুর চেম্বার অব কমার্স অ্যান্ড ইন্ডাস্ট্রিজ আয়োজিত মাসব্যাপী শিল্প ও বাণিজ্য মেলার উদ্বোধন শেষে তিনি এসব কথা বলেন।,বিদ্যুৎ ও গ্যাসের দাম বৃদ্ধি প্রসঙ্গে তিনি বলেন, দেশে বিদ্যুৎ-গ্যাসের দাম বাড়লে উৎপাদন ও পণ্যের দামে কিছুটা প্রভাব পড়ে। সরকার বহু লোকসান দিয়ে শিল্প-কারখানায় গ্যাস দিয়েছে। ভর্তুকির টাকাটি জনগণের ট্যাক্সের টাকা। তাই এবার সেই ভর্তুকি তুলে নেওয়ায় গ্যাসের দাম বেড়েছে। এরপরও গ্যাস-বিদ্যুতের দাম কমানো নিয়ে সরকার ভাবছে, দেখছে দাম কমানোর কোনো উপায় রয়েছে কিনা।,মন্ত্রী বলেন, অসচ্ছল পরিবারের জন্য রমজান মাসে দু’বার টিসিবির পণ্য দেয়া হবে। একবার রমজানের শুরু হওয়ার আগে এবং একবার রমজানের মাঝামাঝি সময়ে। নিত্যপণ্যের দাম বাড়ালে ভোক্তা অধিকারও ব্যবস্থা গ্রহণ করবে। টিসিবির কার্ড নিয়ে অনিয়মের অভিযোগ পেলে কঠোর ব্যবস্থা গ্রহণ করা হবে।,রংপুর চেম্বার অব কমার্স অ্যান্ড ইন্ডাস্ট্রিজের প্রেসিডেন্ট মোস্তফা সোহরাব চৌধুরী টিটুর সভাপতিত্বে উদ্বোধনী অনুষ্ঠানে বিশেষ অতিথির বক্তব্য রাখেন- রংপুর মেট্রোপলিটন পুলিশের উপ-পুলিশ কমিশনার আবু মারুফ হোসেন, রংপুর মহানগর আওয়ামী লীগের আহ্বায়ক ডা. দেলোয়ার হোসেন, যুগ্ম আহ্বায়ক আবুল কাশেম, রংপুর জেলা আওয়ামী লীগের যুগ্ম আহ্বায়ক অধ্যাপক মাজেদ আলী বাবুল, জেলা ও বিভাগীয় ক্রীড়া সংস্থার সাধারণ সম্পাদক অ্যাডভোকেট আনোয়ারুল ইসলাম, রংপুর চেম্বার অব কমার্স অ্যান্ড ইন্ডাস্ট্রির পরিচালক আবু হেনা মো. রেজওয়ানুল করিম। ,মাসব্যাপী এ শিল্প ও বাণিজ্য মেলায় রংপুরসহ বিভিন্ন জেলা থেকে আগত ব্যবসায়ীদের শতাধিক স্টল রয়েছে।",bn,2023-01-22 20:19:00+06:00
Jugantor,দ্বিতীয় দফায় চুরি করতে গিয়ে ধরা খেলেন যুবক,country-news,https://www.jugantor.com/country-news/637578/%E0%A6%A6%E0%A7%8D%E0%A6%AC%E0%A6%BF%E0%A6%A4%E0%A7%80%E0%A7%9F-%E0%A6%A6%E0%A6%AB%E0%A6%BE%E0%A7%9F-%E0%A6%9A%E0%A7%81%E0%A6%B0%E0%A6%BF-%E0%A6%95%E0%A6%B0%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%A7%E0%A6%B0%E0%A6%BE-%E0%A6%96%E0%A7%87%E0%A6%B2%E0%A7%87%E0%A6%A8-%E0%A6%AF%E0%A7%81%E0%A6%AC%E0%A6%95,"নাটোরের বাগাতিপাড়ায় বাসাবাড়িতে দ্বিতীয় দফায় চুরি করতে গিয়ে হাতেনাতে ধরা পড়েছেন রোহান নামে এক যুবক। শনিবার রাতে তাকে আটক করা হয়। ,রোববার তাকে জেলহাজতে পাঠিয়েছে পুলিশ। আটককৃত রোহান পার্শ্ববর্তী লালপুর উপজেলার মহেশপুর গ্রামের মৃত মোস্তফার ছেলে। ,পুলিশ ও বাসার মালিক জানান, গত শুক্রবার দুপুরে বাগাতিপাড়া পৌরসভার পেড়াবাড়িয়া মহল্লার জাকির হোসেনের বাসার ভাড়াটিয়া এক এনজিও কর্মকর্তার মোবাইল চুরি হয়। ওই ঘটনার পর সিসিটিভির ফুটেজ চেক করেন বাসার মালিক। ওই ফুটেজে তিনি সেদিন সেখানে এক অপরিচিত যুবককে বাসায় প্রবেশ করতে দেখেন। ,এ ঘটনার পর আবারো শনিবার সন্ধ্যার পর সিসিটিভির মনিটরে একই যুবককে বাসায় প্রবেশ করে জানালা দিয়ে একটি কম্বল বের করে নিতে দেখেন। এ সময় বাসার মালিক জাকির হোসেন চিৎকার দিলে স্থানীয়রা ধাওয়া দিয়ে তাকে আটক করে উত্তম-মাধ্যম দেন। পরে থানায় খবর দিলে পুলিশ এসে আটক রোহানকে থানায় নেয়। ,তদন্তকারী কর্মকর্তা এএসআই শিবলী জামান জানান, বাসার মালিক জাকির হোসেন বাদী হয়ে আটক রোহানের বিরুদ্ধে থানায় একটি চুরির মামলা করেছেন। এছাড়াও রোহানের বিরুদ্ধে পাবনার ঈশ্বরদী থানায় একাধিক মামলা রয়েছে। ,বাগাতিপাড়া মডেল থানার ওসি সিরাজুল ইসলাম বলেন, চুরির মামলায় গ্রেফতার দেখিয়ে রোববার দুপুরে আটক যুবককে জেলহাজতে প্রেরণ করা হয়েছে।",bn,2023-01-22 20:13:00+06:00
Jugantor,সেই ছাত্রলীগ নেতার বিরুদ্ধে অন্তঃসত্ত্বা প্রেমিকার মামলা,country-news,https://www.jugantor.com/country-news/637580/%E0%A6%B8%E0%A7%87%E0%A6%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%85%E0%A6%A8%E0%A7%8D%E0%A6%A4%E0%A6%83%E0%A6%B8%E0%A6%A4%E0%A7%8D%E0%A6%A4%E0%A7%8D%E0%A6%AC%E0%A6%BE-%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95%E0%A6%BE%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE,"সাতক্ষীরার তালায় ছাত্রলীগ নেতা রাসেল বাদশার (২১) নামে মামলা করেছেন বিয়ের দাবিতে অনশনরত সেই অন্তঃসত্ত্বা কিশোরী (১৪)।,মামলায় তালার মাগুরাডাঙ্গা গ্রামের ইউপি ছাত্রলীগের যুগ্ম আহবায়ক রাসেল বাদশাকে আসামি করা হয়েছে। ,মামলা সূত্রে জানা যায়, তালার মাগুরাডাঙ্গা গ্রামের ইউপি সদস্য মইনুল ইসলামের ছেলে ইউনিয়ন ছাত্রলীগের যুগ্ম আহবায়ক রাসেল বাদশা দশম শ্রেণির ওই ছাত্রীর সঙ্গে প্রেম করেন। এর জেরে ছাত্রলীগ নেতা ওই ছাত্রীর সঙ্গে অবৈধ সম্পর্ক গড়েন এবং এতে মেয়েটি অন্তঃসত্ত্বা হয়ে পড়ে। ,এ ঘটনায় ভুক্তভোগীর মা বাদী হয়ে রাসেল বাদশাকে আসামি করে তালা থানায় একটি লিখিত এজাহার দায়ের করেন। ,জানা গেছে, শুক্রবার বিকাল থেকে রাসেল বাদশার বাড়িতে ওই তরুণী বিয়ের দাবিতে অনশনে বসে। এ সময় ছেলের অভিভাবকরা বিয়ের আশ্বাস দিয়ে মেয়েটিকে তার বাড়িতে পাঠানো চেষ্টা করেও ব্যর্থ হন।,তালা থানার ওসি চৌধুরী রেজাউল করিম জানান, বিয়ের প্রলোভন দেখিয়ে একাধিকবার ধর্ষণ করার অভিযোগে ছাত্রীর মা বাদী হয়ে থানায় মামলা করেন। মামলার আসামি রাসেল বাদশাকে আটকের জন্য থানা পুলিশের অভিযান অব্যাহত আছে।",bn,2023-01-22 20:21:00+06:00
Jugantor,চিরনিদ্রায় শায়িত বিএনপির সাবেক এমপি আনোয়ারুল হোসেন,country-news,https://www.jugantor.com/country-news/637581/%E0%A6%9A%E0%A6%BF%E0%A6%B0%E0%A6%A8%E0%A6%BF%E0%A6%A6%E0%A7%8D%E0%A6%B0%E0%A6%BE%E0%A7%9F-%E0%A6%B6%E0%A6%BE%E0%A7%9F%E0%A6%BF%E0%A6%A4-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%8F%E0%A6%AE%E0%A6%AA%E0%A6%BF-%E0%A6%86%E0%A6%A8%E0%A7%8B%E0%A6%AF%E0%A6%BC%E0%A6%BE%E0%A6%B0%E0%A7%81%E0%A6%B2-%E0%A6%B9%E0%A7%8B%E0%A6%B8%E0%A7%87%E0%A6%A8,"ময়মনসিংহ-৯ নান্দাইল আসনের বিএনপির সাবেক এমপি প্রয়াত রাষ্ট্রপতি জিয়াউর রহমানের উপদেষ্টা আনোয়ারুল হোসেন খান চৌধুরী ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। ,শুক্রবার রাত সাড়ে ৯টার দিকে রাজধানীর ইউনাইটেড হাসপাতালে চিকিৎসাধীন অবস্থায় তার মৃত্যু হয়। তার বয়স হয়েছিল ৮২ বছর।,পরিবার সূত্র জানিয়েছে, দীর্ঘদিন ধরে বার্ধক্যজনিত কারণে অসুস্থ ছিলেন আনোয়ারুল হোসেন খান। শুক্রবার রাত ৯টার দিকে শারীরিক অবস্থার অবনিত হলে তাকে ইউনাইটেড হাসপাতালে ভর্তি করা হয়। সেখানে তিনি মারা যান। মৃত্যুকালে তিনি এক ছেলে ও এক মেয়ে ও অসংখ্য গুণগ্রাহী রেখে গেছেন।,আনোয়ারুর হোসেন খান চৌধুরী ঢাকা বিশ্ববিদ্যালয়ের সিনেট ও সিন্ডিকেটের নির্বাচিত সদস্য ছিলেন এবং একই বিশ্ববিদ্যালয় ক্যাম্পাসে রাষ্ট্রপতি জিয়াউর রহমান হলের প্রতিষ্ঠাতা ছিলেন। তিনি ময়মনসিংহ উত্তর জেলা বিএনপির প্রতিষ্ঠাতা আহ্বায়ক ও পরে সভাপতি ছিলেন।,শনিবার বিকালে নান্দাইলে চন্ডীপাশা সরকারি উচ্চ বিদ্যালয় খেলার মাঠে তার প্রথম জানাজা হয়। বাদ আসর দ্বিতীয় জানাজা শেষে নিজবাড়ি মোয়াজ্জেমপুর ইউনিয়নের বাহাদুরপুর হাউসে পারিবারিক গোরস্থানে তাকে দাফন করা হয়।,আনোয়ারুল হোসেন খান চৌধুরীর মৃত্যৃতে গভীর শোক প্রকাশ করেছেন বিএনপির ভারপ্রাপ্ত চেয়ারম্যান তারেক রহমান ও মহাসচিব মির্জা ফখরুল ইসলাম আলমগীর। ",bn,2023-01-22 20:42:00+06:00
Jugantor,বিএনপি নেতাদের টপ টু বটম অনতিবিলম্বে পদত্যাগ করা উচিত: কাদের,politics,https://www.jugantor.com/politics/awami-league/637584/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%9F%E0%A6%AA-%E0%A6%9F%E0%A7%81-%E0%A6%AC%E0%A6%9F%E0%A6%AE-%E0%A6%85%E0%A6%A8%E0%A6%A4%E0%A6%BF%E0%A6%AC%E0%A6%BF%E0%A6%B2%E0%A6%AE%E0%A7%8D%E0%A6%AC%E0%A7%87-%E0%A6%AA%E0%A6%A6%E0%A6%A4%E0%A7%8D%E0%A6%AF%E0%A6%BE%E0%A6%97-%E0%A6%95%E0%A6%B0%E0%A6%BE-%E0%A6%89%E0%A6%9A%E0%A6%BF%E0%A6%A4-%E0%A6%95%E0%A6%BE%E0%A6%A6%E0%A7%87%E0%A6%B0,"আওয়ামী লীগ সাধারণ সম্পাদক এবং সড়ক পরিবহণ ও সেতুমন্ত্রী ওবায়দুল কাদের বলেছেন, দেশের মানুষ সরকারের নয়, আন্দোলন ও নির্বাচনে ব্যর্থ বিএনপি নেতৃত্বের পতন চায়। কবে বিএনপির সম্মেলন হয়েছে ফখরুল সাহেবের কী মনে আছে? তারা আন্দোলনেও ব্যর্থ, নির্বাচনেও ব্যর্থ। বিএনপির নেতাদের টপ টু বটম অনতিবিলম্বে পদত্যাগ করা উচিত। ,রোববার রাজধানীর সড়ক ভবনে ঢাকা পরিবহণ সমন্বয় কর্তৃপক্ষের পরিচালনা পরিষদের সভা শেষে সাংবাদিকদের সঙ্গে আলাপকালে তিনি এসব কথা বলেন। ,ওবায়দুল কাদের বলেন, তারা (বিএনপি) নিজের ঘরে চর্চা করে না। আওয়ামী লীগে প্রতি ৩ বছর পরপর সম্মেলন হয়, প্রত্যেক মাসে সম্পাদকমণ্ডলীর সভা হয়। প্রতি ৬ মাসে জেলাগুলোকে নিয়ে বর্ধিত সভা হয়। এক বছরে আমাদের জাতীয় কমিটির সভা হয়। ,তিনি বলেন, আমি পিটার হাসকে (মার্কিন রাষ্ট্রদূত) অনুরোধ করব, ডেমোক্রেসির কথা বলে যারা ডেমোক্রেসিকে ধ্বংস করে দিচ্ছে সেই বিএনপিকে আপনার জিজ্ঞেস করুন, তাদের ঘরে ডেমোক্রেসি নেই কেন? কেন তারা সম্মেলন করেন না? কয় বছর আগে সম্মেলন করেছে?,ওবায়দুল কাদের বলেন, যাদের ঘরে গণতন্ত্র নেই, যাদের দলের মধ্যে গণতন্ত্র নেই, তাদের মুখে গণতন্ত্রের কথা মানায় না। ৬৯-এর গণঅভ্যুত্থানে তাদের কোনো অবদান নেই। তারা গণঅভ্যুত্থানের স্বপ্ন দেখে। কিন্তু আন্দোলনে তারা জনসাধারণকে যুক্ত করতে পারেনি। ,বিএনপিকে নির্বাচনে অংশগ্রহণের আহ্বান জানিয়ে আওয়ামী লীগ সাধারণ সম্পাদক বলেন, আগামী নির্বাচন গ্রহণযোগ্য ও অংশগ্রহণমূলক হবে। নির্বাচন হবে নির্বাচন কমিশনের অধীনে। আওয়ামী লীগ সরকার শুধু রুটিন দায়িত্ব পালন করবে। নির্বাচনে অংশ নিয়ে দেখুন আপনাদের জনপ্রিয়তা কতটুকু আছে। পরিবর্তন চাইলে নির্বাচনে আসতে হবে।,তিনি বলেন, বিশ্ব সংকটের মধ্যেও সরকার সবকিছু সামাল দেওয়ার চেষ্টা করছে। এ সংকটে অন্যান্য দেশে বিরোধী দল দায়িত্বশীল ভূমিকা পালন করে, সরকারকে সহযোগিতা করে। কিন্তু আমাদের দেশে বিএনপি সরকারকে সহযোগিতা না করে সংঘাতে যাচ্ছে। ,এক প্রশ্নের জবাবে ওবায়দুল কাদের বলেন, ‘রাষ্ট্রপতি নির্বাচনের বিষয়ে প্রধানমন্ত্রী নিজেই আলাপ-আলোচনা করছেন। সামাজিক মাধ্যমে উলটাপালটা তথ্যের বিষয়ে আমাদের কোনো মাথাব্যথা নেই।’,এর আগে তিনি সড়কে ঢাকা পরিবহণ সমন্বয় কর্তৃপক্ষের পরিচালনা পরিষদের ১৬তম সভায় সভাপতিত্ব করেন। সভায় বাস রুট রেশনালাইজেশনের জন্য রাজধানীতে চারটি বাস টার্মিনাল নির্মাণের সিদ্ধান্ত ও সমন্বিতভাবে প্রকল্প নিতে কমিটি গঠন করা হয়। সভায় আরও উপস্থিত ছিলেন- স্থানীয় সরকারমন্ত্রী তাজুল ইসলাম, ঢাকা দক্ষিণ সিটি করপোরেশনের মেয়র শেখ ফজলে নূর তাপস, সড়ক সচিব এবিএম আমানউল্লাহ নুরী প্রমুখ।",bn,2023-01-22 21:09:00+06:00
Jugantor,লস অ্যাঞ্জেলেসে গুলিতে অন্তত ৯ জন নিহত,international,https://www.jugantor.com/international/637553/%E0%A6%B2%E0%A6%B8-%E0%A6%85%E0%A7%8D%E0%A6%AF%E0%A6%BE%E0%A6%9E%E0%A7%8D%E0%A6%9C%E0%A7%87%E0%A6%B2%E0%A7%87%E0%A6%B8%E0%A7%87-%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A6%85%E0%A6%A8%E0%A7%8D%E0%A6%A4%E0%A6%A4-%E0%A7%AF-%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4,"যুক্তরাষ্ট্রের ক্যালিফোর্নিয়া রাজ্যের লস অ্যাঞ্জেলেসে গুলিবিদ্ধ হয়ে অন্তত ৯ জন নিহত হয়েছেন। এ ঘটনায় আহত হয়েছেন আরও ১৬ জন। ,স্থানীয় সময় শনিবার মোনাটেরি পার্ক নামক স্থানে চীনা চন্দ্র নববর্ষের অনুষ্ঠানে গোলাগুলির ঘটনা ঘটে। ,মার্কিন সংবাদমাধ্যমের বরাত দিয়ে বিবিসির প্রতিবেদনে বলা হয়েছে, এর আগে চন্দ্র নববর্ষ উৎসব উপলক্ষে মন্টেরি পার্ক এলাকায় হাজার হাজার মানুষ জড়ো হয়। ,সামাজিক যোগাযোগ মাধ্যমে ছড়ানো ভিডিওতে দেখা গেছে, ঘটনাস্থলে বিপুল সংখ্যক পুলিশ মোতায়েন করা হয়েছে। ,মোনাটারি পার্কের গার্ভে এভিনিউতে বার্বিকিউর দোকান চালান সেং ওন চোই নামে এক ব্যক্তি। তিনি বলেছেন, তিনজন তার দোকানে দৌড়ে আসে এবং দ্রুত দোকান বন্ধ করতে বলে জানায়, কেউ একজন আধা-স্বয়ংক্রিয় মেশিনগান দিয়ে গুলি চালাচ্ছে। ওই শুটারের কাছে অসংখ্য গুলি রয়েছে। যখনই তার গুলি শেষ হয়ে যাচ্ছে তখনে সে আবার পুনরায় মেশিনগান লোড করে গুলি চালাচ্ছে।,একটি ভিডিও ফুটেজে দেখা গেছে, ঘটনাস্থলে পুলিশের অনেক সদস্য পৌঁছেছে। আহত বেশ কয়েকজনকে হাসপাতালে নিতে দেখা গেছে।",bn,2023-01-22 17:26:00+06:00
Jugantor,আত্মসমর্পণ করার পর জামিন পেলেন ইশরাক,national,https://www.jugantor.com/national/law-justice/637552/%E0%A6%86%E0%A6%A4%E0%A7%8D%E0%A6%AE%E0%A6%B8%E0%A6%AE%E0%A6%B0%E0%A7%8D%E0%A6%AA%E0%A6%A3-%E0%A6%95%E0%A6%B0%E0%A6%BE%E0%A6%B0-%E0%A6%AA%E0%A6%B0-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%87%E0%A6%B6%E0%A6%B0%E0%A6%BE%E0%A6%95,"বিএনপি নেতা প্রকৌশলী ইশরাক হোসেনের জামিন মঞ্জুর করেছেন আদালত। রাজধানীর মতিঝিলে বাংলাদেশ ব্যাংকের সামনে গাড়ি পোড়ানোর মামলায় আদালতে আত্মসমর্পণ করার পর তাকে জামিন দেওয়া হয়।,রোববার দুপুরে ঢাকার মেট্রোপলিটন ম্যাজিস্ট্রেট আরফাতুল রাকিব এ জামিন আদেশ দেন।,এর আগে ইশরাক আদালতে আত্মসমর্পণ করে জামিনের আবেদন করেন। শুনানি শেষে আদালত ওই আদেশ দেন। ,ইশরাকের আইনজীবী তাহেরুল ইসলাম তৌহিদ বিষয়টি জানিয়েছেন।,এর আগে গত বছরের ৫ ডিসেম্বর এ মামলায় ইশরাকের সময়ের আবেদন নামঞ্জুর করেন ঢাকা মেট্রোপলিটন ম্যাজিস্ট্রেট রাজেশ চৌধুরী। পরে ইশরাকের বিরুদ্ধে গ্রেফতারি পরোয়ানা জারি করেন আদালত।,গাড়ি পোড়ানোর এই মামলায় গত বছরের ৬ এপ্রিল দুপুরে রাজধানীর মতিঝিলের শাপলা চত্বর এলাকা থেকে ইশরাককে গ্রেফতার করে পুলিশ। ওইদিন দ্রব্যমূল্য বৃদ্ধির প্রতিবাদে শ্রমিক দলের লিফলেট বিতরণ কর্মসূচিতে অংশ নেন তিনি। ,গ্রেফতারের পর ওইদিনই তাকে আদালতে হাজির করা হয়। আদালতে জামিন আবেদন করেন তার আইনজীবী। শুনানি শেষে জামিন নামঞ্জুর করে ইশরাককে কারাগারে পাঠান আদালত। মামলাটিতে বর্তমানে জামিনে ছিলেন খোকাপুত্র।,এরপর গত বছরের ৫ ডিসেম্বর তিনি আদালতে হাজির না হয়ে সময়ের আবেদন করলে আদালত তা নামঞ্জুর করে গ্রেফতারি পরোয়ানা জারি করেন।,মামলার অভিযোগে বলা হয়, ২০২০ সালের ১২ নভেম্বর ঢাকা-১৮ আসনের নির্বাচন বানচাল করার লক্ষ্যে বাংলাদেশ ব্যাংকের বিপরীত পাশে অগ্রণী ব্যাংকের কর্মকর্তা-কর্মচারীদের পুড়িয়ে মারার জন্য গাড়িতে আগুন ধরিয়ে দেন আসামিরা। এতে গাড়িতে থাকা যাত্রীরা অল্পের জন্য প্রাণে বেঁচে যান।,এ ঘটনায় ইশরাকসহ ৪২ জনের বিরুদ্ধে মতিঝিল থানায় মামলা দায়ের করেন মতিঝিল থানার এসআই আতাউর রহমান ভূঁইয়া।",bn,2023-01-22 17:20:00+06:00
Jugantor,যে কারণে বায়োপিক থেকে সরে দাঁড়ালেন শোয়েব আখতার,sports,https://www.jugantor.com/sports/637556/%E0%A6%AF%E0%A7%87-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A6%AC%E0%A6%BE%E0%A7%9F%E0%A7%8B%E0%A6%AA%E0%A6%BF%E0%A6%95-%E0%A6%A5%E0%A7%87%E0%A6%95%E0%A7%87-%E0%A6%B8%E0%A6%B0%E0%A7%87-%E0%A6%A6%E0%A6%BE%E0%A6%81%E0%A7%9C%E0%A6%BE%E0%A6%B2%E0%A7%87%E0%A6%A8-%E0%A6%B6%E0%A7%8B%E0%A7%9F%E0%A7%87%E0%A6%AC-%E0%A6%86%E0%A6%96%E0%A6%A4%E0%A6%BE%E0%A6%B0,"নিজের জীবন নিয়ে যে সিনেমা হওয়ার কথা ছিল তা থেকে সরে এসেছেন পাকিস্তানের সাবেক তারকা পেসার শোয়েব আখতার। ,শোয়েবের জীবনের অনেক অজানা তথ্য নিয়ে সিনেমাটি পাকিস্তানেই তৈরি হওয়ার কথা ছিল। পরিচালক ছিলেন মোহাম্মদ ফরাজ কায়সার। শোয়েবের বায়োপিকের নাম ‘রাওয়ালপিন্ডি এক্সপ্রেস, রানিং অ্যাগেনস্ট অল অডস’।,অনেক ঘটা করেই শুরু হয়েছিল শোয়েব আখতারের বায়োপিকের কাজ। ব্যাপক উদ্যমে চলছিল শুটিং। ২০২৩ সালের ১৬ নভেম্বর ছবিটি মুক্তির সময় নির্ধারণ করা হয়েছিল।,তার আগেই বায়োপিক থেকে নিজেকে সরিয়ে নেওয়ার ঘোষণা দিলেন শোয়েব আখতার। শনিবার এক টুইট বার্তায় তিনি এ ঘোষণা দিয়েছেন। খবর এনডিটিভির।,শোয়েব জানিয়েছেন, ‘অভিমতের সঙ্গে মতবিরোধ সমাধানে ব্যর্থতা এবং ক্রমাগত চুক্তি লঙ্ঘন’ তাকে এ সিদ্ধান্ত নিতে বাধ্য করেছে। ,টুইটে তিনি লিখেছেন, ‘বেশ কিছু বিষয়ে মতবিরোধ চলছিল। অনেক চেষ্টা করেও তার সমাধান হয়নি। বারবার চুক্তিভঙ্গ করা হয়েছে। সে কারণেই আমি এই প্রজেক্ট থেকে সরে দাঁড়ানোর সিদ্ধান্ত নিয়েছি।’,এখানেই থেমে থাকেননি শোয়েব। হুঁশিয়ারি দিয়ে আরও লিখেছেন- ‘গত কয়েক মাস ধরে ভাবনা-চিন্তার পরই এমন সিদ্ধান্ত নিতে বাধ্য হলাম। যারা এই বায়োপিক তৈরির দায়িত্বে রয়েছেন তাদের সঙ্গে চুক্তি বিচ্ছিন্ন করেছে আমার ম্যানেজমেন্ট এবং লিগ্যাল টিম। আমার কাছে এটি স্বপ্নের প্রজেক্ট ছিল। অনেক কিছুই আটকানোর চেষ্টা করেছিলাম। দুর্ভাগ্যবশত আমার মতামত গ্রাহ্যই করা হয়নি। বাধ্য হয়েই চুক্তি বিচ্ছিন্ন করছি। ওদের সঙ্গে সমস্ত সম্পর্ক ছিন্ন হয়েছে। এরপরও যদি আমার বায়োপিক তৈরি করা হয় এবং কোনোভাবে আমার নাম কিংবা ঘটনা ব্যবহার করা হয়, আইনি ব্যবস্থা নিতে বাধ্য হব।’,দেশের হয়ে ৪৬টি টেস্ট, ১৬৩ ওয়ানডে এবং ১৫টি টি-টোয়েন্টি খেলেছেন শোয়েব আখতার। বিশ্ব ক্রিকেটে দ্রুততম ডেলিভারির রেকর্ড তার দখলে। ১৬১ কিমি ঘণ্টায় বোলিং করে সেই নজির গড়েছিলেন; যা এখনো অক্ষত। ক্রিকেট ক্যারিয়ারে অনেক বড় বড় ব্যাটসম্যানদের সামলেছেন শোয়েব। তার আগুনঝরা বোলিংয়ের গতিতে আঁতকে উঠতেন অনেক বড়মাপের ব্যাটসম্যানরাও। পাকিস্তানের সেই তারকা পেসারকে নিয়ে তৈরি হচ্ছিল বায়োপিক; যা মাঝপথেই মুখ থুবড়ে পড়ল।,
 ",bn,2023-01-22 17:50:00+06:00
Jugantor,রমজানে কোনো পণ্যের দাম বাড়বে না: টিপু মুনশি,national,https://www.jugantor.com/national/others/637555/%E0%A6%B0%E0%A6%AE%E0%A6%9C%E0%A6%BE%E0%A6%A8%E0%A7%87-%E0%A6%95%E0%A7%8B%E0%A6%A8%E0%A7%8B-%E0%A6%AA%E0%A6%A3%E0%A7%8D%E0%A6%AF%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%AC%E0%A6%BE%E0%A7%9C%E0%A6%AC%E0%A7%87-%E0%A6%A8%E0%A6%BE-%E0%A6%9F%E0%A6%BF%E0%A6%AA%E0%A7%81-%E0%A6%AE%E0%A7%81%E0%A6%A8%E0%A6%B6%E0%A6%BF,"রমজানে একসঙ্গে বেশি পণ্য না কেনার আহ্বান জানিয়েছেন বাণিজ্যমন্ত্রী টিপু মুনশি। তিনি বলেছেন, আসন্ন রমজান মাস সামনে রেখে নিত্যপ্রয়োজনীয় পণ্যের সরবরাহ, মজুত ও বাজার স্থিতিশীল রাখতে সরকারের পর্যাপ্ত পদক্ষেপ গ্রহণের অংশ হিসেবে আমি এ আহ্বান জানাচ্ছি।,বাণিজ্যমন্ত্রী রোববার রংপুর ক্রিকেট গার্ডেনে রংপুর চেম্বার অব কমার্স অ্যান্ড ইন্ডাস্ট্রিজের উদ্যোগে আয়োজিত মাসব্যাপী রংপুর শিল্প ও বাণিজ্য মেলা-২০২৩ এর উদ্বোধন অনুষ্ঠানে প্রধান অতিথির বক্তব্যে এ আহ্বান জানান।,মন্ত্রী বলেন, রমজানে কোনো পণ্যের সংকট হবে না, মূল্যও বৃদ্ধি পাবে না। ভোক্তারা যদি একসঙ্গে বেশি পণ্য ক্রয় না করেন, তবে বাজারে পণ্যের ওপর বেশি চাপ পড়বে না। ,তিনি বলেন, পবিত্র রমজান মাসকে কেন্দ্র করে বা স্বাভাবিক সময়ে যদি কোনো ব্যবসায়ী অবৈধ মজুত ও কৃত্রিম সংকট সৃষ্টির মাধ্যমে এসব পণ্যের মূল্যবৃদ্ধি করার চেষ্টা করে- তাদের বিরুদ্ধে কঠোর আইনগত ব্যবস্থা গ্রহণ করা হবে। তিনি বলেন, সরকার ব্যবসায়ীদের চাহিদা অনুযায়ী সব ধরনের সহযোগিতা করছে।,বিদ্যুৎ ও গ্যাসের দাম বৃদ্ধি প্রসঙ্গে বাণিজ্যমন্ত্রী বলেন, উৎপাদন ব্যয়ের সঙ্গে সমন্বয় করেই এটা করা হয়েছে। এতে অর্থনীতিতে কিছুটা প্রভাব পড়া স্বাভাবিক। তিনি বলেন, দেশের মানুষের জন্য ন্যায্যমূল্যে গ্যাস ও বিদ্যুতের মূল্য নিশ্চিত করার চেষ্টা চলছে।,রংপুর চেম্বার অব কমার্স অ্যান্ড ইন্ডাস্ট্রিজ আয়োজিত মাসব্যাপী শিল্প ও বাণিজ্য মেলায় স্থানীয় ও দেশের বিভিন্ন অঞ্চলের মোট ১২০টি স্টল রয়েছে। প্রতিদিন সকাল ১০টা থেকে রাত ৮টা পর্যন্ত মেলা দর্শনাথীদের জন্য খোলা থাকবে।,উদ্বোধনী অনুষ্ঠানে রংপুর চেম্বার অব কমার্স অ্যান্ড ইন্ডাস্ট্রিজের সভাপতি মোস্তফা সোহরাব চৌধুরী টিটুসহ উপস্থিত ছিলেন মহানগর আওয়ামী লীগের আহ্বায়ক ডা. দেলোয়ার হোসেন, যুগ্ম আহ্বায়ক আবুল কাশেম, প্রশাসন ও ব্যবসায়ী সংগঠনের নেতারা।",bn,2023-01-22 17:47:00+06:00
Jugantor,সাবেক সেই বিমানবালার মৃত্যুরহস্য নিয়ে নতুন মোড়,international,https://www.jugantor.com/international/637561/%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%B8%E0%A7%87%E0%A6%87-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%BE%E0%A6%B2%E0%A6%BE%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%B0%E0%A6%B9%E0%A6%B8%E0%A7%8D%E0%A6%AF-%E0%A6%A8%E0%A6%BF%E0%A7%9F%E0%A7%87-%E0%A6%A8%E0%A6%A4%E0%A7%81%E0%A6%A8-%E0%A6%AE%E0%A7%8B%E0%A7%9C,"একটি বহুতল ভবনের নিচ থেকে রক্তাক্ত অবস্থায় এক তরুণীর লাশ উদ্ধার করেছে কলকাতা পুলিশ। দেবপ্রিয়া বিশ্বাস (২৮) নামে ওই তরুণী একটি বিমান সংস্থায় বিমানবালার চাকরি করতেন। ,শনিবার বিকালে কলকাতার বাইপাস লাগোয়া মেট্রোপলিটন এলাকা থেকে লাশটি উদ্ধার করা হয়।,সাবেক এই বিমানবালা আত্মহত্যা করেছেন নাকি খুন হয়েছেন তা এখনো জানা যায়নি। তবে পুলিশের ধারণা, ছাদ থেকে পড়েই মৃত্যু হয়েছে ওই তরুণীর।,রোববার নিহতের পরিবারের সদস্যদের সঙ্গে কথা বলেছে তদন্ত কর্মকর্তারা। তদন্তকারীরা ধারণা করছেন, মানসিক অবসাদ তৈরি হয়েছিল দেবপ্রিয়ার।,হিন্দুস্তান টাইমসের এক প্রতিবেদনে বলা হয়েছে, দেবপ্রিয়া বিশ্বাস বিমানবালার কাজ করতেন। ২০১৯ সালে কাতার এয়ারওয়েজে চাকরি করতেন। লকডাউনের পর থেকে বাড়িতেই ছিলেন। শনিবার বিকালে বোনের ফ্ল্যাটে এসেছিলেন তিনি। ,এরপর সবার অলক্ষ্যে পাঁচ তলা আবাসন ভবনের ছাদে চলে যান তিনি। কিছুক্ষণ পর একটা শব্দ পান সবাই। পরে ফ্ল্যাটের সদস্যরা দেখেন নিচে রক্তাক্ত অবস্থায় পড়ে রয়েছেন দেবপ্রিয়া। তার হাতের মুঠোয় ছিল চাবির গোছা। তদন্ত কর্মকর্তাদের সন্দেহ, কেন সবাইকে লুকিয়ে ছাদে গিয়েছিলেন দেবপ্রিয়া।,অন্যদিকে চাকরি না পেয়ে দেবপ্রিয়া মানসিক অবসাদে ভুগছিলেন বলে মনে করছেন পুলিশ কর্মকর্তারা। নিজেকে ঘরবন্দি করে ফেলেছিলেন তিনি। তবে তিনি সোশ্যাল মিডিয়ায় সক্রিয় ছিলেন। সেখান থেকে কোনো সম্পর্ক তৈরি হয়েছিল কিনা তা স্পষ্ট নয়।",bn,2023-01-22 18:38:00+06:00
Jugantor,মুক্তির আগেই যে রেকর্ড গড়ল শাহরুখ খানের ‘পাঠান’!,entertainment,https://www.jugantor.com/entertainment/637559/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%B0-%E0%A6%86%E0%A6%97%E0%A7%87%E0%A6%87-%E0%A6%AF%E0%A7%87-%E0%A6%B0%E0%A7%87%E0%A6%95%E0%A6%B0%E0%A7%8D%E0%A6%A1-%E0%A6%97%E0%A7%9C%E0%A6%B2-%E0%A6%B6%E0%A6%BE%E0%A6%B9%E0%A6%B0%E0%A7%81%E0%A6%96-%E0%A6%96%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A6%BE%E0%A6%A0%E0%A6%BE%E0%A6%A8,"২০১৮ সালে পর বলিউড সিনেমায় ফিরেছেন শাহরুখ খান। আগামী ২৫ জানুয়ারি মুক্তি পাচ্ছে তার পাঠান ছবি। বলিউড বাদশাহর ফেরার আয়োজনে কোনো কমতি রাখছে না প্রযোজনা প্রতিষ্ঠান যশরাজ ফিল্মস।,‘পাঠান’ সিনেমা নিয়ে ভক্তদের আগ্রহের কমতি নেই। আর হবেই বা না কেন, সেই ‘জিরো’ মুক্তির পর আর যে বড় পর্দায় দেখা দেননি কিং অব রোমান্স। তাই তো পর্দায় কিং খানকে দেখতে তর সইছে না অনুরাগীদের।,‘পাঠান’ মুক্তির আগে তাই চেনা মেজাজে শাহরুখ খানের অনুরাগীরা। প্রথম দিনের প্রথম শোতেই এই ছবি দেখে ফেলতে মরিয়া অনেকে।,তাই হু হু করে বিক্রি হচ্ছে প্রথম দিনের টিকিট। পরিসংখ্যান বলছে, এখনও পর্যন্ত প্রথম দিনে ‘পাঠান’ দেখার জন্য ২ লাখ টিকিট বিক্রি হয়ে গেছে। ,সংবাদ সংস্থা পিটিআই জানিয়েছে, প্রায় ৩৫ কোটি টাকার টিকিট বিক্রি হয়েছে ইতোমধ্যেই।,প্রথম দিনের শোতে ‘পাঠান’ রেকর্ড গড়তে চলেছে বলে মনে করা হচ্ছে। টিকিট বিক্রির ধুম দেখে তেমনটাই ধারণা করছেন অনেকে। তবে শাহরুখের ছবিতে প্রথম দিনের রেকর্ড নতুন নয়।,এর আগেও একাধিক ছবিতে প্রথম দিনেই চমকে দিয়েছেন কিং খান। ছবিটি হয়তো ‘সুপারহিট’ তকমা পায়নি। তবে অনুরাগীরা কেবল তার ক্যারিশ্মা দেখতেই দলে দলে হল ভরিয়েছেন প্রথম দিনেই।,শাহরুখের শেষ ছবি মুক্তি পেয়েছিল ২০১৮ সালের ২১ ডিসেম্বর। বাণিজ্যিক ভাবে ‘জ়িরো’ তেমন সফল হয়নি। তবে ছবিটির প্রথম দিনের আয় ছিল চোখে পড়ার মতো।,‘পাঠান’ সিনেমার জন্য শাহরুখ খান পারিশ্রমিক নিয়েছেন ১০০ কোটি রুপি। দীপিকা পাড়ুকোন নিয়েছেন ১৫ কোটি রুপি। সিনেমায় শাহরুখ খান ও দীপিকা পাড়ুকোনকে গোয়েন্দার ভূমিকায় দেখা যাবে।,আর প্রধান খলনায়কের ভূমিকায় দেখা যাবে জন আব্রাহামকে, তার পারিশ্রমিক ২০ কোটি রুপি। সিনেমাটিতে সালমান খান থাকছেন অতিথি চরিত্রে, তবে ভাই শাহরুখের জন্য এই সিনেমায় কোন পারিশ্রমিকই নেননি বলিউড ভাইজান।,অ্যাকশন থ্রিলার ঘরানার এই সিনেমাটি পরিচালনার জন্য সিদ্ধার্থ আনন্দ নিয়েছেন ছয় কোটি রুপি। ,২০২৩ সালের ২৫ জানুয়ারি  বহুল প্রতীক্ষিত সিনেমা ‘পাঠান’ মুক্তি পাচ্ছে হিন্দি, তামিল ও তেলেগু ভাষায়। সবশেষ শাহরুখ খানের ‘জিরো’ সিনেমা মুক্তি পায় ২০১৮ সালের ২১ ডিসেম্বর।",bn,2023-01-22 18:30:00+06:00
Jugantor,তরুণ ক্রিকেটারদের যে পরামর্শ দিলেন আকরাম,sports,https://www.jugantor.com/sports/637554/%E0%A6%A4%E0%A6%B0%E0%A7%81%E0%A6%A3-%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%AF%E0%A7%87-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%86%E0%A6%95%E0%A6%B0%E0%A6%BE%E0%A6%AE,"টি-টোয়েন্টির আবির্ভাব পাল্টে দিয়েছে ক্রিকেট দুনিয়ার হিসাবনিকাশ। তারই একবাজারি সংস্করণ ফ্র্যাঞ্চাইজি লিগ। ,ফ্র্যাঞ্চাইজি লিগ চালুর পর থেকেই ক্রিকেটে এসেছে পেশাদারিত্ব, বেড়েছে অর্থের ঝনঝনানি। অর্থের মোহের পেছনেই ছুটছেন খেলোয়াড়রা। ,যে কারণে ঘরোয়া লিগের প্রতি আগ্রহ হারিয়েছেন তারা। অথচ ঘরোয়া লংগার ভার্সন ক্রিকেটে অনভিজ্ঞ হওয়ায় ক্রিকেটের মানদণ্ড হিসেবে বিবেচ্য টেস্টের আদি ফরম্যাটের প্রত্যাশিত পারফরম্যান্স করতে পারছে না তরুণ ক্রিকেটাররা। ,যে কারণে তরুণ ক্রিকেটারদের ঘরোয়া লিগ খেলার প্রতি তাগিদ দিয়েছেন পাকিস্তানের কিংবদন্তি ক্রিকেটার ওয়াসিম আকরাম। তিনি বলেন, আপনি যদি (টি-টোয়েন্টি ম্যাচে) মাত্র চার ওভার বোলিং করে বেশি অর্থ পান তাহলে টানা পাঁচ দিন টেস্ট ম্যাচ খেলার আগ্রহ হারাবেন। আমি মনে করি আমাদের তরুণ তারকা পেসার নাসিম শাহ, হারিস রউফ আর ওয়াসিম জুনিয়রদের প্রথম শ্রেণির ক্রিকেট খেলা উচিত। ,সাবেক এই অধিনায়ক আরও বলেন, পাকিস্তান সুপার লিগ (পিএসএল) ছাড়াও তরুণ ক্রিকেটারদের অবশ্যই ঘরোয়া আরও দুই-তিনটি লিগে খেলা উচিত। আমাদের সময় থাকলে আমরা চার দিনের ম্যাচ খেলতাম। ",bn,2023-01-22 17:39:00+06:00
Jugantor,শৃংখলায় ঘাটতি থাকলে সব উন্নয়ন ম্লান হয়ে যাবে: ওবায়দুল কাদের,national,https://www.jugantor.com/national/637533/%E0%A6%B6%E0%A7%83%E0%A6%82%E0%A6%96%E0%A6%B2%E0%A6%BE%E0%A7%9F-%E0%A6%98%E0%A6%BE%E0%A6%9F%E0%A6%A4%E0%A6%BF-%E0%A6%A5%E0%A6%BE%E0%A6%95%E0%A6%B2%E0%A7%87-%E0%A6%B8%E0%A6%AC-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8-%E0%A6%AE%E0%A7%8D%E0%A6%B2%E0%A6%BE%E0%A6%A8-%E0%A6%B9%E0%A7%9F%E0%A7%87-%E0%A6%AF%E0%A6%BE%E0%A6%AC%E0%A7%87-%E0%A6%93%E0%A6%AC%E0%A6%BE%E0%A7%9F%E0%A6%A6%E0%A7%81%E0%A6%B2-%E0%A6%95%E0%A6%BE%E0%A6%A6%E0%A7%87%E0%A6%B0,"শৃংখলায় ঘাটতি থাকলে সব উন্নয়ন ম্লান হয়ে যাবে বলে মন্তব্য করেছেন আওয়ামী লীগ সাধারণ সম্পাদক ও সেতুমন্ত্রী ওবায়দুল কাদের। ,তিনি বলেন, আমাদের স্থানীয় সরকার, শিক্ষা, বিদ্যুৎ সব জায়গায় উন্নয়নের ছোঁয়া লেগেছে। বিশ্বব্যাংকও স্বীকার করেছে বাংলাদেশ অভাবনীয় উন্নয়ন অর্জন করেছে। কিন্তু এরপরও আমরা যখন রাস্তায় বের হই, সেখানে দেখি শৃংখলা নেই, পরিবহণের শৃংখলায় দারুণ ঘাটতি। এগুলো নিয়ে আমাদের সচেতনতা সৃষ্টি করতে হবে।,
,
রোববার দুপুরে সচিবালয়ে সাংবাদিকদের এক ব্রিফিংয়ে তিনি এসব কথা বলেন।,
,
জনগণের উদ্দেশে ওবায়দুল কাদের বলেন, আপনারা কেন সচেতন হবেন না? এত উন্নত জাতি, যেটা সমৃদ্ধির দিকে এগুচ্ছে।,বিএনপির সমালোচনা করে আওয়ামী লীগ সাধারণ সম্পাদক ওবায়দুল কাদের বলেন, বিএনপির নিজেদের দলেই গণতন্ত্র নেই, তারা কীভাবে দেশে গণতন্ত্র আনবে?",bn,2023-01-22 13:29:00+06:00
Jugantor,১৪ দিন প্রেমিকের বাড়িতে অনশনের পর অবশেষে বিয়ে!,country-news,https://www.jugantor.com/country-news/637558/%E0%A7%A7%E0%A7%AA-%E0%A6%A6%E0%A6%BF%E0%A6%A8-%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95%E0%A7%87%E0%A6%B0-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%85%E0%A6%A8%E0%A6%B6%E0%A6%A8%E0%A7%87%E0%A6%B0-%E0%A6%AA%E0%A6%B0-%E0%A6%85%E0%A6%AC%E0%A6%B6%E0%A7%87%E0%A6%B7%E0%A7%87-%E0%A6%AC%E0%A6%BF%E0%A7%9F%E0%A7%87,"পটুয়াখালীর দুমকিতে বিয়ের দাবিতে ১৪ দিন অনশনের পর স্ত্রীর স্বীকৃতি পেলেন মনি আক্তার (১৯) নামে এক কলেজ শিক্ষার্থী।,শনিবার গভীর রাতে উপজেলার আঙ্গারিয়া ইউনিয়নের পূর্ব জলিশা গ্রামে প্রেমিক রাব্বির বাড়িতে তাদের বিয়ে হয়। এ সময় স্থানীয় ইউপি চেয়ারম্যান সৈয়দ গোলাম মর্তুজা ও গণ্যমান্য ব্যক্তিসহ অনেকেই উপস্থিত ছিলেন। ,বিয়েতে ১ লাখ টাকা দেনমোহর ধার্য করা হয়েছে। রাব্বি উপজেলার পূর্ব জলিশা গ্রামের মৃত ইউনুস হাওলাদারের ছেলে এবং মনি আক্তার পার্শ্ববর্তী বাকেরগঞ্জ উপজেলার পাদ্রীশিবপুর গ্রামের সোহরাব হোসেনের মেয়ে।,উপজেলার আঙ্গারিয়া ইউনিয়ন চেয়ারম্যান গোলাম মর্তুজা জানান, মেয়েটি অনেক দিন ধরে এ এলাকায় অবস্থান করছিল। উভয়ের অভিভাবকদের একত্রিত করতে না পারায় বিয়েতে বিলম্ব হয়েছে। ছেলেমেয়ের অভিভাবকদের সম্মতিতেই এ বিয়ের ব্যবস্থা করা হয়েছে। ,দুমকি থানার ওসি মো. আবদুস সালাম জানান, রাব্বি এবং মনির মধ্যে দীর্ঘদিন প্রেমের সম্পর্ক ছিল। শনিবার রাতে স্থানীয় ইউপি চেয়ারম্যানের মাধ্যমে তাদের বিয়ে সম্পন্ন হয়েছে।,উল্লেখ্য, গত ৭ জানুয়ারি স্ত্রীর স্বীকৃতির দাবিতে প্রেমিক রাব্বির বাড়িতে অবস্থান নেন মনি আক্তার। দীর্ঘ ১৪ দিন অনশনের পর তাদের বিয়ে হয়।",bn,2023-01-22 18:24:00+06:00
Jugantor,ভাড়াটিয়ার খাটের নিচে বাড়ির মালিকের স্ত্রীর লাশ!,country-news,https://www.jugantor.com/country-news/637557/%E0%A6%AD%E0%A6%BE%E0%A6%A1%E0%A6%BC%E0%A6%BE%E0%A6%9F%E0%A6%BF%E0%A6%AF%E0%A6%BC%E0%A6%BE%E0%A6%B0-%E0%A6%96%E0%A6%BE%E0%A6%9F%E0%A7%87%E0%A6%B0-%E0%A6%A8%E0%A6%BF%E0%A6%9A%E0%A7%87-%E0%A6%AC%E0%A6%BE%E0%A7%9C%E0%A6%BF%E0%A6%B0-%E0%A6%AE%E0%A6%BE%E0%A6%B2%E0%A6%BF%E0%A6%95%E0%A7%87%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B2%E0%A6%BE%E0%A6%B6,"ব্রাহ্মণবাড়িয়া পৌর শহরে ভাড়াটিয়ার খাটের নিচ থেকে বাড়ির মালিকের স্ত্রীর লাশ উদ্ধার করেছে পুলিশ। এ সময় ভাড়াটিয়াকে গণপিটুনি দিয়ে পুলিশে সোপর্দ করেছেন স্থানীয়রা।,শনিবার পৌর শহরের পশ্চিম মেড্ডা এলাকায় বাড়ির মালিক ব্যবসায়ী সবুজ আলীর বাসা থেকে তার স্ত্রী শিরীন বেগমের (৫২) মরদেহ উদ্ধার করা হয়।,পরিবার ও পুলিশ সূত্রে জানা যায়, ব্যবসায়ী সবুজ মিয়ার শহরের মেড্ডায় পাশাপাশি দুটি বাড়ির একটিতে তিনি পরিবারসহ নিজে বসবাস করেন। পাশের অন্য বাড়িটি ভাড়া দিয়েছেন। ভাড়া দেওয়া বাড়ির তিনটি ঘরে আলাদা করে বসবাস করেন ভাড়াটিয়ারা। ,তিনটি ঘরের একটি বাসায় থাকেন সন্দেহভাজন হত্যাকারী আমিন মিয়া। শিরীন বেগম ভাড়া নিতে যান শনিবার বেলা ১১টার দিকে; কিন্তু অনেক সময় পেরিয়ে গেলেও উনি বাসায় না ফিরলে পরিবারের লোকজন তাকে বিভিন্ন জায়গায় খুঁজতে থাকেন। ,অনেক খোঁজাখুঁজির পর ভাড়াটিয়া আমিনের খাটের নিচ থেকে অচেতন অবস্থায় তাকে উদ্ধার করা হয়। পরিবারের লোকজন অচেতন অবস্থায় হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।,ব্রাহ্মণবাড়িয়া জেনারেল হাসপাতালে কর্তব্যরত চিকিৎসক বলেন, হাসপাতালে আনার অনেক আগেই মারা গেছেন। মরদেহ মর্গে রাখা আছে।,এ বিষয়ে সদর মডেল থানার ওসি এমরানুল ইসলাম বলেন, শিরীন বেগমের মরদেহটি হাসপাতাল মর্গে রাখা আছে। গণপিটুনিতে আহত সন্দেহভাজন হত্যাকারী আমিনকে হাসপাতালে চিকিৎসা দেওয়া হয়েছে। নিহতের গলায় আঘাতের চিহ্ন দেখে মনে হচ্ছে গলায় ফাঁস দিয়ে তাকে হত্যা করা হয়েছে।",bn,2023-01-22 18:21:00+06:00
Jugantor,মুক্তিযুদ্ধে ৭ নম্বর সেক্টরের চিকিৎসক ইমদাদুল হকের মৃত্যু,country-news,https://www.jugantor.com/country-news/637560/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87-%E0%A7%AD-%E0%A6%A8%E0%A6%AE%E0%A7%8D%E0%A6%AC%E0%A6%B0-%E0%A6%B8%E0%A7%87%E0%A6%95%E0%A7%8D%E0%A6%9F%E0%A6%B0%E0%A7%87%E0%A6%B0-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%95-%E0%A6%87%E0%A6%AE%E0%A6%A6%E0%A6%BE%E0%A6%A6%E0%A7%81%E0%A6%B2-%E0%A6%B9%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"মুক্তিযুদ্ধে ৭নং সেক্টরের প্রধান চিকিৎসক ডা. ইমদাদুল হক (৭৯) মারা গেছেন। রোববার সকালে নগরীর বাসভবনে বার্ধক্যজনিত কারণে তার মৃত্যু হয়। ,বীর মুক্তিযোদ্ধা ডা. ইমদাদুল হক রাজশাহী মেডিকেল কলেজের প্রাক্তন শিক্ষক। তিনি লায়ন্স আই হসপিটাল এবং রাজশাহী ডায়াবেটিক কল্যাণ কেন্দ্রের প্রতিষ্ঠাতা।  মুক্তিযুদ্ধ চলাকালীন ৭ নম্বর সেক্টরের ৪ নম্বর সাব-সেক্টরের প্রধান মেডিকেল অফিসার হিসেবে যুদ্ধাহত মুক্তিযোদ্ধাদের সেবা দিয়েছেন তিনি। ,রোববার দুপুরে রাজশাহী মহানগরীর টিকাপাড়া কবরস্থানে জানাজা শেষে তাকে রাষ্ট্রীয় মর্যাদায় সমাহিত করা হয়। ,এই বীর মুক্তিযোদ্ধার মৃত্যুতে গভীর শোক জানিয়েছেন আওয়ামী লীগের সভাপতিমণ্ডলীর সদস্য ও রাজশাহী সিটি করপোরেশনের (রাসিক) মেয়র এএইচএম খায়রুজ্জামান লিটন। ",bn,2023-01-22 18:31:00+06:00
Jugantor,ডিবিপ্রধান হারুনসহ ১০ জনের বিরুদ্ধে মামলার আবেদন,politics,https://www.jugantor.com/politics/637536/%E0%A6%A1%E0%A6%BF%E0%A6%AC%E0%A6%BF%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%B9%E0%A6%BE%E0%A6%B0%E0%A7%81%E0%A6%A8%E0%A6%B8%E0%A6%B9-%E0%A7%A7%E0%A7%A6-%E0%A6%9C%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%AC%E0%A7%87%E0%A6%A6%E0%A6%A8,"রাজধানীর নয়াপল্টনে বিএনপির কেন্দ্রীয় কার্যালয়ে ভাঙচুরের ঘটনায় ঢাকা মহানগর গোয়েন্দা পুলিশের প্রধান হারুন অর রশিদসহ ১০ জনের নাম উল্লেখ করে মামলার আবেদন করা হয়েছে। ,রোববার ঢাকার চিফ মেট্রোপলিটন ম্যাজিস্ট্রেট (সিএমএম) আদালতে এই আবেদন করেছেন বিএনপির নির্বাহী কমিটির সদস্য নাজিম উদ্দিন। ,ডিবিপ্রধান হারুন ছাড়াও অন্য আসামিরা হলেন—কাউন্টার টেরোরিজম ইউনিটের অতিরিক্ত পুলিশ কমিশনার আসাদুজ্জামান, ডিবি পুলিশ দক্ষিণের যুগ্ম পুলিশ কমিশনার সঞ্জিত কুমার রায়, রমনার যুগ্ম পুলিশ কমিশনার বিপ্লব কুমার দাস, ঢাকা মহানগরের যুগ্ম পুলিশ কমিশনার মেহেদী হাসান, অতিরিক্ত পুলিশ কমিশনার (লজিস্টিকস, ফিন্যান্স এন্ড প্রকিউরমেন্ট) ড. খ. মহিদ উদ্দিন, যুগ্ম পুলিশ কমিশনার (অপারেশনস) বিপ্লব কুমার সরকার, উপপুলিশ কমিশনার (মতিঝিল) হায়াতুল ইসলাম খান, ডিএমপির মতিঝিল জোনের এসি গোলাম রুহানি ও আর্জেন্টিনা ফুটবল দলের জার্সি পরিহিত অবস্থায় অস্ত্রহাতে প্রকাশ্যে গুলি বর্ষণকারী আল আমিন ওরফে মাহিদুর রহমান।,নাজিম উদ্দিনের আইনজীবী মাসুদ আহমেদ তালুকদার বলেন, গত ৭ ডিসেম্বর নয়াপল্টনে বিএনপির কেন্দ্রীয় কার্যালয়ে ভাঙচুরের ঘটনা ঘটে। এই ঘটনায় ঢাকা মহানগর পুলিশের গোয়েন্দা শাখার (ডিবি) প্রধান মোহাম্মদ হারুন অর রশীদসহ ১০ পুলিশ সদস্যের বিরুদ্ধে আদালতে মামলা নেওয়ার আবেদন করা হয়েছে। তবে আদালত মামলা গ্রহণ বিষয় কোনো আদেশ দেননি। ,গত ১০ ডিসেম্বর ঢাকায় বিএনপির গণসমাবেশের কর্মসূচি ছিল। তার আগে ৭ ডিসেম্বর নয়াপল্টনে বিএনপির কেন্দ্রীয় কার্যালয়ের সামনে পুলিশের সঙ্গে বিএনপির নেতা-কর্মীদের সংঘর্ষ হয়। সংঘর্ষে একজন নিহত হন। আহত হন বিএনপির অর্ধশত নেতাকর্মী। সংঘর্ষের পর বিএনপির কেন্দ্রীয় কার্যালয়ে অভিযান চালায় পুলিশ।",bn,2023-01-22 14:12:00+06:00
Jugantor,এখনই ইউক্রেনে ট্যাংক পাঠান: জার্মানিকে ৩ দেশের আহ্বান,international,https://www.jugantor.com/international/637532/%E0%A6%8F%E0%A6%96%E0%A6%A8%E0%A6%87-%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%9F%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%AA%E0%A6%BE%E0%A6%A0%E0%A6%BE%E0%A6%A8-%E0%A6%9C%E0%A6%BE%E0%A6%B0%E0%A7%8D%E0%A6%AE%E0%A6%BE%E0%A6%A8%E0%A6%BF%E0%A6%95%E0%A7%87-%E0%A7%A9-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8,"বাল্টিক অঞ্চলের ৩ দেশ ইউক্রেনকে দ্রুত লেপার্ড ট্যাংক দিতে বলেছে জার্মনিকে।,এক টুইটার পোস্টে শনিবার লাৎভিয়ার পররাষ্ট্রমন্ত্রী এডগারর্স রিনকেভিকস বলেন, আমার দেশ লাৎভিয়া, এস্তোনিয়া এবং লিথুনিয়ার পররাষ্ট্রমন্ত্রী জার্মানিকে এখনই ইউক্রেনে অত্যাধুনিক লেপার্ড ট্যাংক পাঠাতে বলেছি। খবর আনাদোলুর।  ,এতে তিনি আরও বলেন, ইউক্রেনে রুশ আগ্রাসন থামাতে এবং ইউরোপে শান্তি প্রতিষ্ঠায় জার্মানির এ ব্যাপারে দ্রুত পদক্ষেপ নেওয়া উচিৎ।,জার্মানি যেহেতু ইউরোপীয় ইউনিয়নের নের্তৃত্ব দিচ্ছে, তাই এ বিষয়ে তাদেরই সবার আগে পদক্ষেপ নেওয়া দরকার।,লাৎভিয়ার পররাষ্ট্রমন্ত্রী এডগারর্স রিনকেভিকসের মতো একই টুইটবার্তা পোস্ট করেছেন, এস্তোনিয়ার পররাষ্ট্র মন্ত্রী উরমাস রেইনসালো এবং লিথুনিয়ার পররাষ্ট্রমন্ত্রী গেব্রেলিয়াস ল্যান্ডবার্গিস।,
    ,
ইউক্রেনে ট্যাংক পাঠানো নিয়ে শুক্রবার (২০ জানুয়ারি) জার্মানির রামস্টেইন বিমান ঘাঁটিতে একটি সম্মেলনে জড়ো হন ৫০টি দেশের প্রতিনিধিরা।,তবে ওই সম্মেলনে ট্যাংক পাঠানোর কোনো সিদ্ধান্ত নেয়নি জার্মানি। এমনকি যেসব দেশের কাছে শক্তিশালী এ ট্যাংক আছে সেসব দেশকেও ইউক্রেনে ট্যাংক পাঠানোর অনুমতি দেয়নি দেশটি।,আর ইউক্রেনকে জার্মানির ট্যাংক দিতে না চাওয়ার বিষয়টি ইঙ্গিত করছে, ন্যাটো জোটের মধ্যে হয়তবা ‘বিভক্তি’ দেখা দিয়েছে।,জার্মানির নতুন প্রতিরক্ষামন্ত্রী বরিস পিস্টোরিয়াস দাবি করেছেন, জার্মানি ইউক্রেনে ট্যাংক পাঠানোর বিষয়টিতে বাধা দিচ্ছে না।,তিনি বলেছেন, অন্য দেশগুলো এ নিয়ে যদি ঐক্যমতে পৌঁছায় তাহলে বার্লিন দ্রুত সিদ্ধান্ত নেবে।",bn,2023-01-22 13:21:00+06:00
Jugantor,সুজানগরে যুগান্তর স্বজন সমাবেশের কমিটি গঠন,country-news,https://www.jugantor.com/country-news/637534/%E0%A6%B8%E0%A7%81%E0%A6%9C%E0%A6%BE%E0%A6%A8%E0%A6%97%E0%A6%B0%E0%A7%87-%E0%A6%AF%E0%A7%81%E0%A6%97%E0%A6%BE%E0%A6%A8%E0%A7%8D%E0%A6%A4%E0%A6%B0-%E0%A6%B8%E0%A7%8D%E0%A6%AC%E0%A6%9C%E0%A6%A8-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A7%87%E0%A6%B0-%E0%A6%95%E0%A6%AE%E0%A6%BF%E0%A6%9F%E0%A6%BF-%E0%A6%97%E0%A6%A0%E0%A6%A8,"দৈনিক যুগান্তর পত্রিকার পাঠক সংগঠন স্বজন সমাবেশের পাবনার সুজানগর উপজেলা শাখার নতুন কমিটি গঠন করা হয়েছে।,সত্যের সন্ধানে নির্ভীক যুগান্তর, সত্যই সুন্দর-এ শুভবোধকে জাগ্রত করে যুগান্তরের দীপ্ত উচ্চারণ-উঠুক যত ঝড়, সাদাকে সাদা আর কালোকে কালো বলবে যুগান্তর।,যুগান্তর স্বজন সমাবেশের ৩১ সদস্য বিশিষ্ট সুজানগর উপজেলা কমিটি গঠন করা হয়। এ উপলক্ষ্যে শনিবার সুজানগর মহিলা ডিগ্রি কলেজে এক আলোচনা সভা অনুষ্ঠিত হয়।,সভায় উপস্থিত সদস্যদের সর্বসম্মতিক্রমে নাজিরগঞ্জ স্কুল এন্ড কলেজের অধ্যক্ষ নাদের হোসেনকে সভাপতি ও সাতবাড়িয়া ডিগ্রি কলেজের অধ্যক্ষ আব্দুল বাছেত বাচ্চুকে সাধারণ সম্পাদক করা হয়।,এছাড়া কমিটির অন্যরা হলেন, সহ সভাপতি সুজানগর প্রেসক্লাবের সভাপতি ও মহিলা ডিগ্রি কলেজের অধ্যক্ষ শাহজাহান আলী এবং এন এ কলেজের অধ্যক্ষ আলমগীর হোসেন, সহ সাধারণ সম্পাদক আলাউদ্দিন আলাল ও সিদ্দিকুর রহমান, সাংগঠনিক সম্পাদক শরিফুল ইসলাম, মহিলা বিষয়ক সম্পাদিকা ফেরদৌসী সুলতানা লিজা, সাংস্কৃতিক সম্পাদক আয়শা সিদ্দিকা ইভা, ক্রীড়া সম্পাদক দেলোয়ার হোসেন, প্রচার-প্রকাশনা সম্পাদক শাহীনুর রহমান শাহীন, অর্থ সম্পাদক রাকিবুল ইসলাম যাদু, দফতর সম্পাদক ফিরোজ রানা, সাহিত্য সম্পাদক শিউলি আক্তার, সমাজকল্যাণ সম্পাদক আতিকুর রহমান আতিক, বিজ্ঞান ও প্রযুক্তিবিষয়ক সম্পাদক সোহেল হাসান বাবু, পরিবেশ বিষয়ক সম্পাদক  শামীমা ফেরদৌস ও পাঠচক্র সম্পাদক আলামিন শেখ।,কার্যকরী কমিটির সদস্যরা হলেন- আসলাম উদ্দিন, জাহিদুল হাসান রোজ, জহুর আহম্মদ সরকার, নাজমুল হোসেন, আলাউদ্দিন, মেহেদী মাসুদ,মো. রাকিবুল ইসলাম, শ্রী বিজন কুমার পাল,শাহীনুর রহমান, রাশেদুল হাসান জন, রোজিনা খাতুন, মমিনুর রহমান ও  শ্রী সুভাষ কুমার।  ,এ সময় স্বজনের উপদেষ্টা বীর মুক্তিযোদ্ধা আলহাজ্ব আব্দুস সামাদ মাষ্টার, সাপ্তাহিক পল্লীগ্রাম পত্রিকার সম্পাদক ও প্রকাশক আব্দুস শুকুর, বিশিষ্ট  ব্যবসায়ী ও সমাজসেবক রফিকুল ইসলাম রতন এবং যুগান্তরের সুজানগর উপজেলা প্রতিনিধি এম এ আলিম রিপন উপস্থিত ছিলেন।  ",bn,2023-01-22 13:33:00+06:00
Jugantor,বাইডেনের বাড়ি থেকে আরও গোপন নথি উদ্ধার,international,https://www.jugantor.com/international/637535/%E0%A6%AC%E0%A6%BE%E0%A6%87%E0%A6%A1%E0%A7%87%E0%A6%A8%E0%A7%87%E0%A6%B0-%E0%A6%AC%E0%A6%BE%E0%A7%9C%E0%A6%BF-%E0%A6%A5%E0%A7%87%E0%A6%95%E0%A7%87-%E0%A6%86%E0%A6%B0%E0%A6%93-%E0%A6%97%E0%A7%8B%E0%A6%AA%E0%A6%A8-%E0%A6%A8%E0%A6%A5%E0%A6%BF-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0,"যুক্তরাষ্ট্রের প্রেসিডেন্ট জো বাইডেনের ডেলাওয়্যারের উইলমিংটনের বাড়িতে শুক্রবার বিচার বিভাগের তল্লাশিতে আরও ছয়টি গোপন নথি পাওয়া গেছে।,রাইডেনের আইনজীবী শনিবার রাতে এক বিবৃতিতে এ কথা জানিয়েছেন। গোপন নথি ও অন্য সামগ্রীগুলোর কয়েকটি বাইডেনের সিনেটর পদে থাকার সময়কার বলে জানিয়েছেন তার আইনজীবী বব বাউয়ের। ১৯৭৩ থেকে ২০০৯ পর্যন্ত ডেলাওয়্যারের সিনেটর ছিলেন বাইডেন। খবর রয়টার্সের।,আইনজীবী জানান, অন্য নথিগুলো প্রেসিডেন্ট ওবামার প্রশাসনে ২০০৯ থেকে ২০১৭ সাল পর্যন্ত বাইডেনের ভাইস প্রেসিডেন্ট হিসেবে দায়িত্বের সময়কার।,তিনি আরও জানান, উইলমিংটনের বাড়িতে ১২ ঘণ্টার বেশি তল্লাশি চালায় বিচার বিভাগ। সে সময় ভাইস প্রেসিডেন্ট থাকাকালীন বাইডেনের হাতে লেখা কিছু নোটও পাওয়া গেছে।,ভাইস প্রেসিডেন্ট হিসেবে বাইডেনের দায়িত্বের সময়ের সম্ভাব্য নথিপত্র ও গোপন নথির জন্য পুরো বাড়িতে তল্লাশি চালাতে বিচার বিভাগকে সুযোগ করে দেন যুক্তরাষ্ট্রের প্রেসিডেন্ট।,তিনি জানান, তল্লাশির সময় জো বাইডেন বা তার স্ত্রী জিল বাইডেনের কেউই বাড়িতে ছিলেন না। সাপ্তাহিক ছুটিতে ডেলাওয়্যারের রেহোবোথ বিচ এলাকায় ছিলেন বাইডেন।,তল্লাশি চালানোর আগে বিচার বিভাগের অনুসন্ধানকারীরা বিষয়টি বাইডেনের আইনজীবীকে জানিয়েছেন। ওই সময় প্রেসিডেন্টের বাড়িতে উপস্থিত ছিলেন তার ব্যক্তিগত ও হোয়াইট হাউসের আইনজীবীরা।,চলতি মাসে এর আগেও বাইডেনের উইলমিংটনের বাড়ি থেকে গোপন নথি উদ্ধার করা হয়। এ ছাড়া গত বছরের নভেম্বরে ওয়াশিংটন ডিসিতে বাইডেনের ব্যবহৃত একটি কার্যালয় থেকে কিছু নথি উদ্ধার করা হয়েছিল।",bn,2023-01-22 13:59:00+06:00
Jugantor,বন্দুকের বাজারে বইয়ের দোকান,international,https://www.jugantor.com/international/637539/%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A7%87%E0%A6%B0-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A6%87%E0%A7%9F%E0%A7%87%E0%A6%B0-%E0%A6%A6%E0%A7%8B%E0%A6%95%E0%A6%BE%E0%A6%A8,"দারা আদমখেল। পাকিস্তানের একটি রক্ষণশীল উপজাতি অধ্যুষিত অঞ্চল। পাখতুন ও আফ্রিদি সম্প্রদায়ের মানুষের বসতি। অবৈধ অস্ত্র বিক্রি ও তৈরি করাই এখানকার বাসিন্দাদের মূল ব্যবসা। তবুও শিক্ষার আলো জ্বালাতে অনেক কাঠখর পুড়িয়ে এলাকার ওয়াইল্ড ওয়েস্ট নামে পরিচিত এক রমরমা অস্ত্রের বাজারে গড়ে উঠেছে বইয়ের দোকান। ,এফপির প্রতিবেদনে বলা হয়েছে , ২৮ বছর বয়সি এক যুবক তার বানানো ভিন্টেজ বন্দুক , ভারী অস্ত্র এবং অত্যাধুনিক ছুরি দেখিয়ে বলেন- এগুলো রাখা আমার শখ। কিন্তু আমি সব সময় আশা করেছি যে আমাদের একটি লাইব্রেরি থাকবে। অবশেষে আমার স্বপ্ন সত্যি হচ্ছে। লাইব্রেরিটিতে রয়েছে ভার্জিনিয়া ওলফের ক্লাসিক বই মিসেস ডালওয়ে, ভ্যাম্পায়ার সিরিজ টুয়াইলাইট এবং আব্রাহাম লিংকনের লাইফ, স্পিচেস এবং লেটারস নামের বিখ্যাত সব বই। ,৩৬ বছর বয়সি লাইব্রেরিটির প্রতিষ্ঠাতা রাজ মুহাম্মদ বলেন, প্রাথমিকভাবে আমরা এটাকে নিরুৎসাহিত করেছিলাম। লোকজন জিজ্ঞাসা করেছিল দারা আদমখেলের মতো জায়গায় বইয়ের কী প্রয়োজন, কে এখানে বই পড়বে। কিন্তু এখন এখানে ৫০০-এর বেশি সদস্য রয়েছে। দরিদ্রতা, পিতৃতান্ত্রিক মূল্যবোধ, অন্তঃদ্বন্দ্ব ও স্কুল কম থাকার কারণে এখানকার উপজাতিদের শিক্ষার হার পাকিস্তানের মধ্যে সবচেয়ে কম। কিন্তু চিন্তাধারা ধীরে ধীরে পরিবর্তিত হচ্ছে বলে বিশ্বাস করেন ৩৩ বছর বয়সি লাইব্রেরির স্বেচ্ছাসেবক সাইফুল্লাহ আফ্রিদি। ,তার মতে, যুবক প্রজন্ম অস্ত্রের পরিবর্তে শিক্ষার প্রতি আগ্রহী হচ্ছে। যখন তারা দেখছে যে প্রতিবেশী প্রদেশগুলোতে অনেকেই ডাক্তার, ইঞ্জিনিয়ার হচ্ছে ও তাদের সন্তানদের ভালো স্কুলে পাঠাচ্ছে। যদিও তিনি অস্ত্রের বিপক্ষে তার সংগ্রাম চালিয়ে যাচ্ছেন। পাকিস্তানের গ্রামগুলোতে লাইব্রেরি খুবই কম, যা কয়েকটি রয়েছে সেগুলো শহরের কেন্দ্রে এবং সেখানে খুব কমসংখক বই সংরক্ষণ করা আছে। ,দারা আদমখেলে যেখানে হাজারও অস্ত্রের দোকান সেখানে ২০১৮ সালে একটি রুমে তার নিজের জমানো কিছু বই নিয়ে লাইব্রেরিটি শুরু করেছিলেন। মুহম্মদ নামে স্থানীয় একজন প্রসিদ্ধ স্কলার, কবি ও শিক্ষক বন্দুকধারীর দীর্ঘ লাইন থেকে আসা একজনকে বলেছিলেন যে, তুমি বলতে চাও এই অস্ত্রের স্তূপে আমরা লাইব্রেরি বানাব। যদিও তিনি পরে এখানে প্রতি মাসে ২৫০০ রুপি দিতেন। ,লাইব্রেরি প্রকল্পটি প্রথম দিকে একটি রুম নিয়ে শুরু হয়ে এক বছরের মধ্যে এটিকে একটি একতলা ভবনে প্রতিষ্ঠা করা হয়। যেখানে স্থানীয়রা জমি দান করেছিলেন। এক বছরের জন্য লাইব্রেরির সাধারণ কার্ডের খরচ হবে ১৫০ রুপি বা ০.৬৬ ডলার যেখানে ছাত্ররা ছাড়ে পাবে ১০০ রুপি বা ০.৪৪ ডলারে। তরুণরা স্কুল বিরতিতে এখানে ঢুকতে ও বেরুতে পারবে। পুরুষ সদস্যরা তাদের অর্ধাঙ্গিনীর জন্যও বই সংগ্রহ করতে পারবে।",bn,2023-01-22 14:28:00+06:00
Jugantor,নিজের স্ত্রীকে নিয়ে যে আফসোস ডেভিড বেকহ্যামের!,sports,https://www.jugantor.com/sports/637541/%E0%A6%A8%E0%A6%BF%E0%A6%9C%E0%A7%87%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A7%87-%E0%A6%86%E0%A6%AB%E0%A6%B8%E0%A7%8B%E0%A6%B8-%E0%A6%A1%E0%A7%87%E0%A6%AD%E0%A6%BF%E0%A6%A1-%E0%A6%AC%E0%A7%87%E0%A6%95%E0%A6%B9%E0%A7%8D%E0%A6%AF%E0%A6%BE%E0%A6%AE%E0%A7%87%E0%A6%B0,"নিজের স্ত্রীকে নিয়ে আফসোস করেছেন ইংল্যান্ডের সাবেক ফুটবলার ডেভিড বেকহ্যাম।  তার স্ত্রী ভিক্টোরিয়ার সঙ্গে ২৫ বছর ধরে সংসার করছেন বেকহ্যাম।  কিন্তু এই ২৫ বছরে মাত্র একবার একসঙ্গে খেতে পেরেছেন তিনি। ,পোশাকশিল্পী হিসাবে গ্ল্যামার জগতে নামডাক আছে ৪৮ বছর বয়সী ভিক্টোরিয়ার। তার সৌন্দর্যেও মুগ্ধ অনেকে। কিন্তু এই বয়সেও তার এই অপরূপ সৌন্দর্যের রহস্য কী? কী করে এই বয়সেও নজরকাড়া শরীর ধরে রাখেন তিনি, সেই নিয়ে অনুরাগীদের মনে নানা প্রশ্ন। সম্প্রতি এক সাক্ষাৎকারে ডেভিড বেকহ্যাম তার স্ত্রীর গোপন খবর ফাঁস করলেন। ,তিনি জানিয়েছেন, ২৫ বছর ধরে প্রতিদিন একই খাবার খান তার স্ত্রী। স্ত্রীর এই অভ্যাসের জেরেই বিয়ের এত বছর পরেও মাত্র একবারই তারা একসঙ্গে খাবার খেয়েছেন বলে আক্ষেপ প্রকাশ করেন ডেভিড। ,এই দম্পতির চার সন্তান রয়েছে, লন্ডনে বিলাসবহুল বাড়ি রয়েছে। জীবনের সুখ-দুঃখ সব ভাগ করে নিলেও খাবার একে অপরের সঙ্গে কখনই ভাগ করেন না তারকা জুটি। ডেভিড বেকহ্যাম একজন ভোজনরসিক মানুষ, নানা প্রদেশের নতুন ধরনের খাবার খেতে ভালবাসেন তিনি। ,তবে তার স্ত্রী গত ২৫ বছর ধরে কেবল গ্রিলড ফিশ আর সিদ্ধ সবজি ছাড়া আর কিছুই খাননি। এত বছরে তিনি একদিনও এই ডায়েটের বাইরে যাননি। আর এ কারণে তার সৌন্দর্যে এখনও ভাটা পড়েনি। ,বেকহ্যাম বলেন, আমার মনে আছে, অন্তঃসত্ত্বা অবস্থায় ভিক্টোরিয়া আমার প্লেটে থাকা খাবার তুলে খেয়েছিল। কী খেয়েছিল সেটা যদিও মনে নেই, তবে সেই বিকালটা আমি কোনোদিন ভুলব না।",bn,2023-01-22 14:51:00+06:00
Jugantor,এবার মুরগি পালনে ঝুঁকছেন নিউজিল্যান্ডবাসী,international,https://www.jugantor.com/international/637540/%E0%A6%8F%E0%A6%AC%E0%A6%BE%E0%A6%B0-%E0%A6%AE%E0%A7%81%E0%A6%B0%E0%A6%97%E0%A6%BF-%E0%A6%AA%E0%A6%BE%E0%A6%B2%E0%A6%A8%E0%A7%87-%E0%A6%9D%E0%A7%81%E0%A6%81%E0%A6%95%E0%A6%9B%E0%A7%87%E0%A6%A8-%E0%A6%A8%E0%A6%BF%E0%A6%89%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%AC%E0%A6%BE%E0%A6%B8%E0%A7%80,"নিউজিল্যান্ড বিভিন্ন সময়ে বার্ড ফ্লুতে প্রচুর মুরগি মারা গেছে আবার কিছু মুরগী মেরেও ফেলা হয়েছে।,এ কারণে বাজারে ডিম নেই, সুপার শপ কিংবা দোকান সবখানেই ঝুড়ি খালি, কিছু থাকলেও দাম অনেক বেশি। খবর সিএনএনের।,এই পরিস্থিতি ডিমের চাহিদা পূরণ করতে দেশটির বাসিন্দারা ডিম পেতে বাড়িতে মুরগি পালনের দিকে ঝুঁকছে।,গত বছর বিশ্বজুড়েই বেড়েছে ডিমের দাম, কোনো কোনো দেশে দাম রেকর্ড ছাড়িয়েছে। এর কারণ খুঁজতে গিয়ে সিএনএন দেখেছে, বিভিন্ন সময়ে বার্ড ফ্লুতে প্রচুর মুরগি মারা গেছে।,আর রাশিয়া ও ইউক্রেইনের যুদ্ধ এবং তাকে কেন্দ্র করে নানা নিষেধাজ্ঞায় পশুখাদ্যের দাম বেড়েছে। যার প্রভাব পড়েছে মুরগির ডিমে।,যুক্তরাষ্ট্রের ডিমের দাম অন্যান্য নিত্যপণ্যকে ছাড়িয়ে যায় গত বছর। বলা হচ্ছে, ২০২১ সালে ডিমের দাম বেড়েছে ২০২০ এর তুলনায় শতকরা ৬০ শতাংশ। জাপানে ডিমের পাইকারি দামও রেকর্ড উচ্চতায়।,বিশ্বের অন্যান্য দেশের তুলনায় নিউ জিল্যান্ডের মানুষের খাদ্য তালিকায় ডিমের ব্যবহার বেশি।,দেশটিতে মুরগি পালনের নিয়মে কিছু পরিবর্তন আনায় ডিমের সরবরাহ কমেছে এবং ডিমের দামও বেড়েছে। এই ঘাটতিতে দেশের বেকার জনগোষ্ঠী বড় বিপাকে পড়েছে।,এই পরিস্থিতিতে তাদের পরিকল্পনা হল বাড়িতে মুরগি পালন করা, আর এ জন্য দ্বিগুণ দাম দিয়ে হলেও অনলাইনে মুরগি কিনছেন তারা।,নিলাম ওয়েবসাইট ট্রেড মিতে মুরগির বাচ্চা এবং পালনের সামগ্রীর চাহিদা গত মাসের চেয়ে ১৯০ শতাংশ বেশি দেখা যায়।,ডিম উৎপাদনকারীরা জানান, বাজারের চাহিদা মেটাতে তাদের মুরগির অভাব রয়েছে। তাই ডিম সংকট মোকাবেলায় কয়েক মাস সময় লেগে যেতে পারে।,দেশটির পরিচিত সুপারমার্কেট চেইন ‘ফুডকাস্টার’ সম্পতি গ্রাহক প্রতি ডিম কেনায় সংখ্যা নির্দিষ্ট করে দিয়েছে।,মুদি পণ্যের খুচরা বিক্রেতারা জানান, ডিম বিক্রিতে সরকারি কোনো বেঁধে দেওয়া নেই। তবে নতুন নিয়ম গ্রাহকদের আপনাআপনি প্রয়োজনের বাইরে ডিম কিনতে নিরুৎসাহিত করছে।,ডিম সরবরাহের ঘাটতিতে যেসব খাবারে ডিমের ব্যবহার অপরিহার্য ছিল, সেগুলোর রেসিপিতে পরিবর্তন আনার কথাও ভাবা হচ্ছে।",bn,2023-01-22 14:45:00+06:00
Jugantor,‘নোরা চেয়েছিলো জ্যাকুলিনকে ছেড়ে আমি যেন তার সঙ্গে সময় কাটাই’,entertainment,https://www.jugantor.com/entertainment/637543/%E0%A6%A8%E0%A7%8B%E0%A6%B0%E0%A6%BE-%E0%A6%9A%E0%A7%87%E0%A7%9F%E0%A7%87%E0%A6%9B%E0%A6%BF%E0%A6%B2%E0%A7%8B-%E0%A6%9C%E0%A7%8D%E0%A6%AF%E0%A6%BE%E0%A6%95%E0%A7%81%E0%A6%B2%E0%A6%BF%E0%A6%A8%E0%A6%95%E0%A7%87-%E0%A6%9B%E0%A7%87%E0%A7%9C%E0%A7%87-%E0%A6%86%E0%A6%AE%E0%A6%BF-%E0%A6%AF%E0%A7%87%E0%A6%A8-%E0%A6%A4%E0%A6%BE%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B8%E0%A6%AE%E0%A7%9F-%E0%A6%95%E0%A6%BE%E0%A6%9F%E0%A6%BE%E0%A6%87,"অভিনেত্রী নোরা ফাতেহি হিংসা করতেন জ্যাকুলিন ফার্নান্দেজকে। সুকেশের সঙ্গে জ্যাকুলিনের সম্পর্ক মেনে নিতে পারতেন না তিনি। এমন অভিযোগ ২০০ কোটি টাকার দুর্নীতিতে জড়িত সুকেশ চন্দ্রশেখরের। তার দাবি, নোরা  চেয়েছিলেন জ্যাকুলিনকে ছেড়ে তিনি যেন নোরার সঙ্গে সময় কাটান!,সুকেশের আর্থিক তছরুপের মামলায় ইতিমধ্যেই সাপ্লিমেন্টরি চার্জশিট জমা দিয়েছে দিল্লি পুলিশ। এই মামলায় তার সঙ্গে নাম জড়িয়েছে নোরা ও জ্যাকুলিনেরও। কারণ এই সুকেশের থেকেই একাধিক দামি উপহার, গাড়ি, গয়না নিয়েছিলেন দুই অভিনেত্রী। অর্থাৎ তাদের পিছনে বিপুল অর্থ খরচ করেছিলেন সুকেশ। জ্যাকুলিন ও নোরা যেখানে এই মামলা থেকে নিষ্কৃতি পেতে মরিয়া, সেখানে একের পর এক বিস্ফোরক তথ্য সামনে এনে পরিস্থিতি আরও জটিল করে তুলছেন সুকেশ। রোববার নিজের আইনজীবীদের মাধ্যমে ফের নতুন দাবি করলেন তিনি।,আইনজীবী অনন্ত মালিক ও একে সিং জানান, জ্যাকুলিনের বিরুদ্ধে সুকেশের মগজধোলাই করতেন নোরা। দিনে অন্তত ১০বার সুকেশকে ফোন করতেন নোরা। ফোন না তুললে লাগাতার ফোন করে যেতেন। প্রেস বিজ্ঞপ্তিতে সুকেশ জানান, আমার আর জ্যাকুলিনের মধ্যে গভীর সম্পর্ক ছিল। তাই নোরাকে এড়িয়ে যাওয়ার চেষ্টা করতাম। কিন্তু ও আমায় বারবার ফোন করে বিরক্ত করত। নানারকম সাহায্যও চাইত। সেটা করেওছিলাম। এছাড়াও আমায় দামি জিনিসপত্রের ছবি পাঠিয়ে কিনে দিতে বলত। ২ কোটি টাকার ব্যাগও চেয়েছে।,সুকেশ আরও দাবি করেন, ইডি ও ইওডির কাছে একাধিকবার নিজের বয়ান বদল করেছেন নোরা। তাতেই নোরার চরিত্র কেমন, তা বোঝা যায়। পাশাপাশি সুকেশ এও স্পষ্ট করে দেন, নিক্কি তাম্বোলি ও চাহাত খান্নার সঙ্গে তার ব্যক্তিগত কোনও সম্পর্ক ছিল না। শুধুমাত্র পেশাদার যোগাযোগ ছিল। তিনি মহিলাদের সম্মান করেন। তাই নিজের বিরুদ্ধে কোনও মহিলাঘটিত অভিযোগ তিনি মেনে নিতে পারছেন না।,
 ",bn,2023-01-22 15:03:00+06:00
Jugantor,স্কুলের গেট নির্মাণের ৬ দিন পরই ভেঙে পড়ে ছাত্র আহত,country-news,https://www.jugantor.com/country-news/637537/%E0%A6%B8%E0%A7%8D%E0%A6%95%E0%A7%81%E0%A6%B2%E0%A7%87%E0%A6%B0-%E0%A6%97%E0%A7%87%E0%A6%9F-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3%E0%A7%87%E0%A6%B0-%E0%A7%AC-%E0%A6%A6%E0%A6%BF%E0%A6%A8-%E0%A6%AA%E0%A6%B0%E0%A6%87-%E0%A6%AD%E0%A7%87%E0%A6%99%E0%A7%87-%E0%A6%AA%E0%A7%9C%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%86%E0%A6%B9%E0%A6%A4,"গোপালগঞ্জের কোটালীপাড়া উপজেলায় একটি প্রাথমিক বিদ্যালয়ের গেট ভেঙে আরাফাত সানী নামে এক ছাত্র আহত হয়েছে। আহত ওই ছাত্রকে উপজেলা স্বাস্থ্য কেন্দ্র থেকে প্রাথমিক চিকিৎসা দিয়ে বাড়িতে নিয়ে গিয়েছে তার পরিবার। ,শনিবার বিকালে উপজেলার বরইভিটা সরকারি প্রাথমিক বিদ্যালয়ে এ ঘটনা ঘটে। আহত আরাফাত সানী বিদ্যালয়টির দ্বিতীয় শ্রেণির ছাত্র  ও বরইভিটা গ্রামের আলামিন শিকদারের ছেলে। ,আরাফাত সানীর পিতা আলামিন শিকদার বলেন, ঘটনার দিন বিকালে আমার ছেলে তার বন্ধুদেরকে সঙ্গে নিয়ে বিদ্যালয়টির মাঠে খেলতে গিয়েছিল। এক পর্যায়ে গেটটি ভেঙে আমার ছেলে চাপা পড়ে। আশপাশের লোকজন ছুটে এসে আমার ছেলেকে উদ্ধার করে। তাকে উপজেলা স্বাস্থ্য কেন্দ্র থেকে প্রাথমিক চিকিৎসা দিয়ে বাড়ি নিয়ে এসেছি। ,বিদ্যালয়টির সহকারী শিক্ষক ওলিউল্লাহ হাওলাদার বলেন, মাত্র ৬ দিন আগে বিদ্যালয়ের দেওয়ালে এই গেটটি লাগানো হয়েছে। গেটের কাজটি নিম্নমানের হওয়ায় গেটটি ভেঙে পড়েছে বলে আমাদের ধারণা। আমরা এ ঘটনার তদন্তপূর্বক ঠিকাদারের বিরুদ্ধে ব্যবস্থা গ্রহণের দাবি জানাচ্ছি। ,ঠিকাদার নাসির শেখ বিদ্যালয়ের গেট ভেঙে ছাত্র আহত হওয়ার খবর স্বীকার করে বলেন, কাজটি বর্তমানে চলমান হয়েছে। এখানে কোনো নিম্নমানের কাজ হয়নি। আমি ভেঙে পড়া গেটটি পুনরায় স্থাপন করে দিব। ,উপজেলা নির্বাহী অফিসার ফেরদৌস ওয়াহিদ বলেন, আমি বিষয়টি জানার পরে তদন্তপূর্বক ঠিকাদারের বিরুদ্ধে বিধি মোতাবেক ব্যবস্থা গ্রহণ করার জন্য উপজেলা প্রকৌশলীকে নির্দেশ দিয়েছি। ",bn,2023-01-22 14:20:00+06:00
Jugantor,বিয়ে না দেওয়ায় অভিমানে কিশোরের আত্মহত্যা!,country-news,https://www.jugantor.com/country-news/637542/%E0%A6%AC%E0%A6%BF%E0%A7%9F%E0%A7%87-%E0%A6%A8%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%85%E0%A6%AD%E0%A6%BF%E0%A6%AE%E0%A6%BE%E0%A6%A8%E0%A7%87-%E0%A6%95%E0%A6%BF%E0%A6%B6%E0%A7%87%E0%A6%BE%E0%A6%B0%E0%A7%87%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE,"গাজীপুর সিটি কর্পোরেশনের কোনাবাড়ীতে বিয়ে না দেওয়ায় অভিমান করে বিপ্লব (১৬) নামে এক কিশোর আত্মহত্যা করেছে বলে খবর পাওয়া গেছে। ,রোববার সকালে কোনাবাড়ী থানাধীন বাইমাইল পূর্বপাড়া মোকছেদ আলমের ভাড়া বাসায় এ ঘটনা ঘটে। ,নিহত বিপ্লব মিয়া জামালপুর জেলার দেওয়ানগঞ্জ থানার তারাটিয়া গ্রামের চাঁন মিয়ার ছেলে।,কোনাবাড়ী থানার এসআই শাখাওয়াত ইমতিয়াজ জানান, কোনাবাড়ী থানাধীন বাইমাইল পূর্বপাড়া ভাড়া বাসায় বাবা মার সঙ্গে থাকত বিপ্লব। বাবা তাকওয়া গাড়ি চালাতেন, মা কাজ করতেন স্থানীয় একটি পোশাক কারখানায়। প্রতিদিনের মতো তার বাবা মা সকালে বাসা থেকে বের হয়ে গেলেও কিছুক্ষণ পর তার বাবা ফিরে আসেন। এসে দেখেন তার ছেলে ঘরের আড়ার সঙ্গে ওড়না পেঁচিয়ে আত্মহত্যা করেছে। পরে খবর পেয়ে পুলিশ এসে লাশ উদ্ধার করে। ,তিনি আরও বলেন, কিছুদিন ধরে বিয়ে করবে বলে জানিয়ে আসছিল তার বাবা মাকে। কিন্তু তার বয়স না হওয়ায় বাবা-মা বিয়ে দিতে রাজি হয়নি। এই অভিমানেই সম্ভবত সে আত্মহত্যা করেছে।  ",bn,2023-01-22 15:02:00+06:00
Jugantor,তুরস্কে ‘গলাধাক্কা’ তহবিল তুলছে শরণার্থী বিরোধী দল,international,https://www.jugantor.com/international/637515/%E0%A6%A4%E0%A7%81%E0%A6%B0%E0%A6%B8%E0%A7%8D%E0%A6%95%E0%A7%87-%E0%A6%97%E0%A6%B2%E0%A6%BE%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE-%E0%A6%A4%E0%A6%B9%E0%A6%AC%E0%A6%BF%E0%A6%B2-%E0%A6%A4%E0%A7%81%E0%A6%B2%E0%A6%9B%E0%A7%87-%E0%A6%B6%E0%A6%B0%E0%A6%A3%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%A6%E0%A6%B2,"শরণার্থীদের নিজ দেশে ফেরত পাঠানো হবে। সঙ্গে পাঠানো হবে শরণার্থী সমর্থকদেরও। আর এজন্য টিকিট ভাড়া যাই লাগুক, দিতে প্রস্তুত তুরস্কের অতি ডানপন্থি ভিক্টরি পার্টি (জাফের)। ইতোমধ্যে শরণার্থীদের দেশে পাঠাতে অর্থ তহবিল গঠন করা শুরু করে দিয়েছে দলটি। এ যেন রীতিমতো গলাধাক্কা। আতঙ্কে দিনাতিপাত করছেন যুদ্ধ-সংঘাতপূর্ণ সিরিয়া থেকে পালিয়ে আসা শরণার্থীরা।,আরব নিউজের প্রতিবেদনে বলা হয়েছে, শরণার্থী ইস্যুতে সরকারের নমনীয় নীতিতে চটে তহবিল সংগ্রহে জোর প্রচারণা চালাচ্ছেন দেশটির কট্টরপন্থিরা। অনুদানের আহ্বানে ভিক্টরি পার্টি বলছে, ‘এই অর্থ শুধু শরণার্থীদের জন্য নয়, যারা শরণার্থীদের অধিকারকে সমর্থন করছে তাদেরও সিরিয়ার টিকিটের জন্য অর্থ প্রদান করা হবে।’ ,প্রচারের আরেকটি ভিডিওতে দেখা গেছে, কাদের তারা সিরিয়ায় ফেরত পাঠাতে চান এমন প্রশ্নের মুখোমুখি হতে। উত্তরে তারা বলেছিলেন, শুধু শরণার্থীদের নয়, যারা তুরস্কে শরণার্থীদের অধিকার সমর্থন করে তাদের জন্য অগ্রিম টিকিটের ব্যবস্থা থাকবে। ‘জাফের’ দলের প্রতিষ্ঠাতা উমিত ওজদাগ, টুইটারে পোস্ট করা একটি বার্তায় বলেন, ‘দামেস্কে একমুখী ভ্রমণের জন্য টিকিট বিক্রি সবেমাত্র শুরু করা হয়েছে।’ ভিক্টরি পার্টি ক্ষমতা লাভ করলে এক বছরের মধ্যে সব সিরীয় শরণার্থীকে বিতাড়িত করার প্রতিশ্রুতি দিয়েছেন তিনি। সর্বশেষ প্রচারণায় অতিক্রম করেছে সীমাও। ,শরণার্থীপন্থি তুর্কি নাগরিকদেরও লক্ষ্যবস্তু করছেন। যাদের মধ্যে রয়েছেন দেশটির স্বনামধন্য সাংবাদিক নাগেহান আলসিও। যারা শরণার্থীদের সমর্থন করেছে ওজদাগ তাদের ‘পার্সোনা নন গ্রাটা’ অর্থাৎ অগ্রহণযোগ্য ব্যক্তি হিসাবে উল্লেখ করেছেন। সিরিয়ান বংশোদ্ভূত তুর্কি সাংবাদিক আহমেত হামোকেও রাখা হয়েছে এই তালিকায়। তার জন্য বরাদ্দ করা হয়েছে একটি বাসের টিকিট। এর আগেও শাসানো হয়েছিল হোমাকে। ,জাফর ক্ষমতায় গেলে তার নাগরিকত্ব কেড়ে নেওয়ার প্রতিশ্রুতিও দিয়েছিলেন তিনি। ওজদাগ সম্প্রতি ইউটিউবে একটি ভিডিও প্রকাশ করেছেন। যার নাম ‘সাইলেন্ট ইনভেশন।’ যেখানে বলা হয় তুরস্কের কথিত ‘ডাইস্টোপিয়ান’ ভবিষ্যৎ সম্পর্কে সঙ্গে মানুষকে সতর্কও করা হয়। এই ভিক্টরি পার্টি প্রাথমিকভাবে শরণার্থীবিরোধী প্ল্যাটফরম হিসাবেই প্রতিষ্ঠিত হয়েছিল।,মানবাধিকার বিশেষজ্ঞরা বলেছেন, দলের প্রচারাভিযান আন্তর্জাতিক আইনের পরিপন্থি। তাদের লক্ষ্য মানুষের বিরুদ্ধে সহিংসতা করা। আর এসব কাজকে স্বাভাবিক হিসাবে প্রতিষ্ঠিত করা। অ্যামনেস্টি ইন্টারন্যাশনাল তুর্কির ভারপ্রাপ্ত পরিচালক রুহাত সেনা আকসেনার বলেন, শিবিরে অনেক শরণার্থী এবং আশ্রয়প্রার্থী আছেন যারা পালিয়ে এসেছেন। তারা এখন যুদ্ধবিধ্বস্ত দেশে পুনরায় ফেরত যাওয়ার ভয়ে আছেন।",bn,2023-01-22 10:34:00+06:00
Jugantor,পুতিনের বাসভবনের পাশে বিমানবিধ্বংসী ক্ষেপণাস্ত্র প্রতিরক্ষা ব্যবস্থা!,international,https://www.jugantor.com/international/637511/%E0%A6%AA%E0%A7%81%E0%A6%A4%E0%A6%BF%E0%A6%A8%E0%A7%87%E0%A6%B0-%E0%A6%AC%E0%A6%BE%E0%A6%B8%E0%A6%AD%E0%A6%AC%E0%A6%A8%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%82%E0%A6%B8%E0%A7%80-%E0%A6%95%E0%A7%8D%E0%A6%B7%E0%A7%87%E0%A6%AA%E0%A6%A3%E0%A6%BE%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B0%E0%A6%95%E0%A7%8D%E0%A6%B7%E0%A6%BE-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE,"রাজধানী মরস্কাতে শনিবার আকাশ প্রতিরক্ষা ব্যবস্থা দিয়ে মহড়া চালিয়েছে রাশিয়ার প্রতিরক্ষা বাহিনী।,দেশটির প্রতিরক্ষা মন্ত্রণালয় এক বিবৃতিতে জানায়, এস-৩০০ আকাশ প্রতিরক্ষা ব্যবস্থা দিয়ে মস্কোতে এ মহড়া চালানো হয়েছে। খবর আনাদোলুর।,একটি ভিডিও ফুটেজে দেখা গেছে, পুতিনের বাসভবনের আশপাশে একটি বিমানবিধ্বংসী ক্ষেপণাস্ত্র প্রতিরক্ষাব্যবস্থা মোতায়েন করা হয়েছে।,দেড় শতাধিক চৌকশ সেনা এবং ৩০টিরও বেশি সমরাস্ত্র দিয়ে এই মহড়া চালানো হয়েছে।,মস্কোর বিভিন্ন ভবনের ছাদে ক্ষেপণাস্ত্র প্রতিরক্ষাব্যবস্থা মোতায়েন করা হয়েছে। সম্প্রতি এমন কিছু ছবি বিভিন্ন সামাজিক যোগাযোগ মাধ্যমে বেরিয়েছে।,শুক্রবার মস্কোয় মন্ত্রণালয়গুলোর প্রধান ভবনে বিমানবিধ্বংসী ক্ষেপণাস্ত্রব্যবস্থা দেখা গেছে।,সামাজিক যোগাযোগের মাধ্যমে প্রকাশিত সেসব ছবিতে ক্রেমলিন থেকে আনুমানিক দুই কিলোমিটার দূরে মস্কোর মধ্যাঞ্চলে একটি ভবনের ছাদে পন্তশির–এস১ নামের বিমানবিধ্বংসী ক্ষেপণাস্ত্রব্যবস্থা দেখা গেছে।,এ ছাড়া রাশিয়ার প্রতিরক্ষা মন্ত্রণালয়ের ভবনের ছাদে একটি পন্তশির ক্ষেপণাস্ত্র প্রতিরক্ষাব্যবস্থা দেখা গেছে।  ,মস্কোয় হামলা হতে পারে কি-না, এই প্রশ্ন করা হয়েছিল ক্রেমলিনের মুখপাত্র দিমিত্রি পেসকভকে। তিনি সাংবাদিকদের এ প্রশ্ন প্রতিরক্ষা মন্ত্রণালয়কে করতে বলেন।,ইউক্রেনের স্বরাষ্ট্রমন্ত্রীর উপদেষ্টা অ্যান্তন গেরাশেঙ্কো সামাজিক যোগাযোগমাধ্যমে একটি ভিডিও ফুটেজ পোস্ট করেছেন।,সেখানে তিনি লিখেছেন, ‘এসব কী হচ্ছে, আমি তো অবাক হচ্ছি।’,
,
ভিডিওতে দেখা যায়, পুতিনের বাসভবনের আশপাশে একটি বিমানবিধ্বংসী ক্ষেপণাস্ত্র প্রতিরক্ষাব্যবস্থা মোতায়েন করা হয়েছে।",bn,2023-01-22 08:56:00+06:00
Jugantor,ওটিটির কাজ নিয়ে ব্যস্ত আফরান নিশো,entertainment,https://www.jugantor.com/entertainment/637516/%E0%A6%93%E0%A6%9F%E0%A6%BF%E0%A6%9F%E0%A6%BF%E0%A6%B0-%E0%A6%95%E0%A6%BE%E0%A6%9C-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A7%8D%E0%A6%AF%E0%A6%B8%E0%A7%8D%E0%A6%A4-%E0%A6%86%E0%A6%AB%E0%A6%B0%E0%A6%BE%E0%A6%A8-%E0%A6%A8%E0%A6%BF%E0%A6%B6%E0%A7%8B,"এ সময়ের জনপ্রিয় অভিনেতা আফরান নিশো। ক্যারিয়ারের শুরু থেকে বিচিত্র চরিত্রে অভিনয় করে দর্শকপ্রিয়তা পেয়েছেন। টিভি, ওটিটিসহ নানা মাধ্যমে তার অভিনীত নাটক প্রচার হচ্ছে নিয়মিত। এরই মধ্যে সিনেমার কাজেও যুক্ত হয়েছেন তিনি। নাম ‘সুড়ঙ্গ’। পরিচালনা করবেন রায়হান রাফি। নায়িকা তমা মির্জা। শিগ্গির এ সিনেমার শুটিং শুরু হবে। ,তবে বর্তমানে এ অভিনেতা ব্যস্ত আছেন ওটিটির কাজ নিয়ে। কিছুদিন ‘পুনর্জন্ম-৩’ নামের একটি নাটকে অভিনয় করেন তিনি। নাটকটি প্রচারে আসার পর দর্শকমহলে ব্যাপক সাড়া জাগিয়েছে। একই নাটকের সর্বশেষ সিক্যুয়ালের কাজও করবেন তিনি। এটি আগামী ঈদুল ফিতরে মুক্তি দেওয়ার লক্ষ্যে নির্মিত হচ্ছে। ,অন্যদিকে ‘কাইজার’ নামে আরেকটি ওয়েব সিরিজের কাজও তার হাতে রয়েছে। কিছুদিন আগে প্রচারিত ‘সিন্ডিকেট’ নামের একটি ওয়েব সিরিজের দ্বিতীয় কিস্তির কাজও করছেন নিশো। এ ছাড়া বর্তমানে এ অভিনেতার হাতে রয়েছে কয়েকটি ওয়েব ফিল্ম ও সিরিজের কাজ। ,এ প্রসঙ্গে আফরান নিশো বলেন, সব সময়ই চেষ্টা করছি দর্শকদের ভিন্ন কিছু দিতে। একটি চরিত্রের সঙ্গে আরেকটির যেন মিল না থাকে সে বিষয় মাথায় রেখে কাজ করার চেষ্টা করি। যে কাজগুলো আমার বিশ্বাস দর্শকদের ভালো লাগবে। এখন কয়েকটি স্ক্রিপ্ট হাতে আছে। এগুলো নিয়ে ব্যস্ত আছি। শিগ্গির শুটিং শুরু করব।,এ ছাড়া ঈদুল ফিতর উপলক্ষ্যে নতুন কয়েকটি নাটকের শুটিং করার প্রস্তুতিও নিচ্ছেন এ অভিনেতা।",bn,2023-01-22 10:57:00+06:00
Jugantor,যুক্তরাষ্ট্রের 'সন্ত্রাসী' তালিকায় রাশিয়ার ভাড়াটে সেনাগোষ্ঠী ওয়াগনার,international,https://www.jugantor.com/international/637512/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B0-%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80-%E0%A6%A4%E0%A6%BE%E0%A6%B2%E0%A6%BF%E0%A6%95%E0%A6%BE%E0%A7%9F-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%B0-%E0%A6%AD%E0%A6%BE%E0%A7%9C%E0%A6%BE%E0%A6%9F%E0%A7%87-%E0%A6%B8%E0%A7%87%E0%A6%A8%E0%A6%BE%E0%A6%97%E0%A7%8B%E0%A6%B7%E0%A7%8D%E0%A6%A0%E0%A7%80-%E0%A6%93%E0%A7%9F%E0%A6%BE%E0%A6%97%E0%A6%A8%E0%A6%BE%E0%A6%B0,"রাশিয়ার ভাড়াটে সেনাগোষ্ঠী ওয়াগনার গ্রুপকে 'সন্ত্রাসী' গোষ্ঠী হিসেবে তালিকাভূক্ত করেছে যুক্তরাষ্ট্র।,এক নির্বাহী আদেশে ওয়াগনারকে ‘বহুজাতিক অপরাধী সংগঠন’ হিসেবে ঘোষণা করা হয়। এর মানে হলো যুক্তরাষ্ট্রে থাকা তাদের সম্পত্তি বাজেয়াপ্ত হবে।,একই সঙ্গে যুক্তরাষ্ট্রের কোনো ব্যক্তি এ গোষ্ঠীটিকে অর্থ, পণ্য বা সেবা দিতে পারবে না। খবর আল জাজিরার।,যুক্তরাষ্ট্রে এ ঘোষণার মধ্য দিয়ে হাজারো রুশ কারাবন্দিকে ইউক্রেন যুদ্ধে মোতায়েন করা বেসরকারি সেনা গোষ্ঠীটির ওপর চাপ বেড়েছে।,হোয়াইট হাউসের জাতীয় নিরাপত্তাবিষয়ক মুখপাত্র জন কিরবি স্থানীয় সময় শুক্রবার বলেছেন, রুশ প্রেসিডেন্ট ভ্লাদিমির পুতিনের ঘনিষ্ঠ ও ব্যবসায়ী ইয়েভজেনি প্রিগোজিনের নিয়ন্ত্রণাধীন ওয়াগনারের প্রায় ৫০ হাজার যোদ্ধা রয়েছে, যাদের ৮০ শতাংশকে আনা হয়েছে রাশিয়ার বিভিন্ন কারাগার থেকে।,বাইডেন প্রশাসনের গুরুত্বপূর্ণ এ কর্মকর্তা বলেন, ওয়াগনার অপরাধী সংগঠন, যেটি ইউক্রেনে ব্যাপক হারে নৃশংসতা চালানোর পাশাপাশি মানবাধিকার লঙ্ঘন করছে।,তিনি বলেন, ‘ওয়াগনারকে সহায়তাকারীদের শনাক্ত, প্রতিহত, উন্মোচন ও লক্ষ্যবস্তু বানাতে আমরা নিরলসভাবে কাজ করে যাব।’,হোয়াইট হাউসে ব্রিফিংয়ের সময় কিরবি গোয়েন্দা সংস্থার সরবরাহ করা কিছু ছবি দেখান, যেগুলো দেখে মনে হয়, ইউক্রেনে সামরিক অভিযানের জন্য ওয়াগনারকে অস্ত্র দিচ্ছে উত্তর কোরিয়া।,জাতীয় নিরাপত্তাবিষয়ক মুখপাত্র বলেন, গত বছরের ২৪ ফেব্রুয়ারি থেকে শুরু হওয়া ইউক্রেন যুদ্ধে রাশিয়ার সেনাবাহিনীর প্রতিদ্বন্দ্বী হিসেবে আবির্ভূত হয়েছে ওয়াগনার।",bn,2023-01-22 09:20:00+06:00
Jugantor,ইজতেমার দ্বিতীয় পর্বের আখেরি মোনাজাত দুপুর ১২টায়,country-news,https://www.jugantor.com/country-news/637513/%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE%E0%A6%B0-%E0%A6%A6%E0%A7%8D%E0%A6%AC%E0%A6%BF%E0%A6%A4%E0%A7%80%E0%A7%9F-%E0%A6%AA%E0%A6%B0%E0%A7%8D%E0%A6%AC%E0%A7%87%E0%A6%B0-%E0%A6%86%E0%A6%96%E0%A7%87%E0%A6%B0%E0%A6%BF-%E0%A6%AE%E0%A7%8B%E0%A6%A8%E0%A6%BE%E0%A6%9C%E0%A6%BE%E0%A6%A4-%E0%A6%A6%E0%A7%81%E0%A6%AA%E0%A7%81%E0%A6%B0-%E0%A7%A7%E0%A7%A8%E0%A6%9F%E0%A6%BE%E0%A7%9F,"গাজীপুরের টঙ্গীর তুরাগপারে শুক্রবার শুরু হয়েছে মুসলিম উম্মাহর দ্বিতীয় বৃহত্তম জমায়েত বিশ্ব ইজতেমার দ্বিতীয় পর্ব। আজ আখেরি মোনাজাতের মধ্য দিয়ে শেষ হবে বিশ্ব ইজতেমার দ্বিতীয় পর্ব।,রোববার দুপুর ১২টায় আখেরি মোনাজাত অনুষ্ঠিত হবে বলে জানিয়েছেন বিশ্ব ইজতেমার দ্বিতীয় পর্বের মিডিয়া সমন্বয়কারী মো. সায়েম।,তিনি জানান, রোববার সকালে বিশ্ব ইজতেমার দ্বিতীয় পর্বের মুরুব্বি ও আয়োজক কমিটির ফয়সালা মোতাবেক দুপুর ১২টায় বিশ্ব ইজতেমার দ্বিতীয় পর্বের আখেরি মোনাজাত শুরু হবে। হয়তো দুই-চার মিনিট এদিক সেদিক হতে পারে।,আখেরি মোনাজাত পরিচালনা করবেন ইজতেমায় আদি তাবলীগের শীর্ষ মুরব্বি দিল্লির মাওলানা সাদ কান্ধলভীর বড় ছেলে মাওলানা ইউসুফ বিন স্বাদ কান্ধলভী। এর আগে তিনিই হেদায়েতী বয়ান করবেন।,এদিকে আখেরি মোনাজাতে অংশ নিতে রোববার সকালে দেশের বিভিন্ন প্রান্তের মুসল্লিরা ইজতেমা ময়দানের উদ্দেশে আসছেন। ইজতেমা এলাকায় পণ্যবাহী যান চলাচল বন্ধ থাকলেও হলেও যাত্রী ও কাঁচামালবাহী যান চলাচল স্বাভাবিক রয়েছে।,রোববার বাদ ফজর ভারতের দিল্লির মোরসালিন নিজামুদ্দিনের বয়ানের মধ্য দিয়ে ইজতেমার তৃতীয় দিন শুরু হয়েছে।",bn,2023-01-22 09:45:00+06:00
Jugantor,ঘুমধুম সীমান্তের শূন্যরেখা থেকে বাংলাদেশে ঢুকছে রোহিঙ্গারা,country-news,https://www.jugantor.com/country-news/637514/%E0%A6%98%E0%A7%81%E0%A6%AE%E0%A6%A7%E0%A7%81%E0%A6%AE-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87%E0%A6%B0-%E0%A6%B6%E0%A7%82%E0%A6%A8%E0%A7%8D%E0%A6%AF%E0%A6%B0%E0%A7%87%E0%A6%96%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%A2%E0%A7%81%E0%A6%95%E0%A6%9B%E0%A7%87-%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE%E0%A6%B0%E0%A6%BE,"বান্দরবানের নাইক্ষ্যংছড়ির তুমব্রু সীমান্তের শূন্যরেখায় দুই সশস্ত্র গোষ্ঠীর গোলাগুলির পর সীমান্তে আতঙ্ক বিরাজ করছে। গত বুধবার সংঘর্ষের সময় শূন্যরেখায় আশ্রয় নেওয়া রোহিঙ্গাদের শত শত ঘর পুড়িয়ে দেওয়া হয়েছে। তাদের অনেকেই শূন্যরেখা ছেড়ে বাংলাদেশের অভ্যন্তরে ঢুকে পড়েছে।,জানা গেছে, শূন্যরেখায় অবস্থানরতদের বড় অংশই তুমব্রু, কোনারপাড়াসহ আশপাশের গ্রামে অবস্থান নিয়েছে। আবার অনেকে উখিয়ার আশ্রয় শিবিরেও গোপনে প্রবেশ করেছে।,নাইক্ষ্যংছড়ি উপজেলা নির্বাহী কর্মকর্তা (ইউএনও) রোমেন শর্মা বলেন, শূন্যরেখায় গোলাগুলি ও ঘরে আগুন দেওয়ার কারণে কিছু রোহিঙ্গা বাংলাদেশে আশ্রয় নিয়েছে। তবে কতজন রোহিঙ্গা এসেছে, তা এখনই বলা যাচ্ছে না। যেহেতু শূন্যরেখার ঘটনা, তাই আন্তর্জাতিক আইন অনুযায়ী সেখানে আমাদের হস্তক্ষেপ করার এখতিয়ার নেই।,গত বুধবার সকাল ৬টার দিকে তুমব্রু সীমান্তের কোনারপাড়া শূন্যরেখায় আরাকান রোহিঙ্গা স্যালভেশন আর্মি (আরসা) ও রোহিঙ্গা সলিডারিটি অর্গানাইজেশনের (আরএসও) সদস্যদের মধ্যে ব্যাপক গোলাগুলি হয়। দুই পক্ষের সংঘর্ষ ক্যাম্পেও ছড়িয়ে পড়ে। একপর্যায়ে তারা ক্যাম্পের বাড়িঘরে আগুন দেয়। এতে অন্তত ৫শ ঘর পুড়ে গেছে বলে দাবি করছেন ওই ক্যাম্পে আশ্রয় নেওয়া রোহিঙ্গারা।,বুধবারের সংঘর্ষের ঘটনায় হতাহতের সঠিক তথ্য জানাতে পারছে না কেউ।,তবে ওই দিন দুপুরে উখিয়া থানা-পুলিশ একজন আরএসও সদস্যের লাশ উদ্ধার করেছে। এছাড়া গুলিবিদ্ধ এক শিশু উখিয়ার এমএসএফ হাসপাতালে এবং একজন চট্টগ্রাম মেডিকেল কলেজ হাসপাতালে চিকিৎসাধীন।,শূন্যরেখায় বসবাসরত রোহিঙ্গা কমিউনিটির নেতা দিল মোহাম্মদ জানিয়েছেন,তাদের ক্যাম্পে ৬২১ পরিবার বাস করত। আগুনে পাঁচ শতাধিক ঘর পুড়ে ছাই হয়ে গেছে। ক্যাম্পের বেশিরভাগ পরিবার মিয়ানমার এবং কিছু পরিবার বাংলাদেশের অভ্যন্তরে আশ্রয় নিয়েছে। তারা মানবেতর জীবনযাপন করছে।,বাংলাদেশে ঠিক কতজন রোহিঙ্গা নতুন করে প্রবেশ করেছে, আনুষ্ঠানিকভাবে সে তথ্য এখনো জানায়নি সরকারের কোনো সংস্থা। তবে সংশ্লিষ্ট একটি সূত্র জানিয়েছে, স্থানীয় জনপ্রতিনিধিদের বাংলাদেশে ঢুকে পড়া রোহিঙ্গাদের তালিকা করতে বলা হয়েছে। তাদের পুশব্যাক করার সিদ্ধান্ত হয়েছে।,ঘুমধুম ইউনিয়ন পরিষদের চেয়ারম্যান জাহাঙ্গীর আজিজ বলেন, পরিস্থিতি এখন শান্ত। তবে সীমান্তের পাড়াগুলোতে চরম আতঙ্ক রয়েছে। ঘটনাস্থলের আশপাশে স্থানীয়রা যেন না যায়, তার জন্য সতর্ক করা হচ্ছে। এলাকায় আইনশৃঙ্খলা রক্ষাকারী বাহিনী ও সীমান্তরক্ষীরা নিরাপত্তা ব্যবস্থা জোরদার করেছে।",bn,2023-01-22 10:04:00+06:00
Jugantor,যেভাবে পরীমনির রাগ ভাঙান রাজ,entertainment,https://www.jugantor.com/entertainment/637518/%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87-%E0%A6%AA%E0%A6%B0%E0%A7%80%E0%A6%AE%E0%A6%A8%E0%A6%BF%E0%A6%B0-%E0%A6%B0%E0%A6%BE%E0%A6%97-%E0%A6%AD%E0%A6%BE%E0%A6%99%E0%A6%BE%E0%A6%A8-%E0%A6%B0%E0%A6%BE%E0%A6%9C,"ঢাকাই সিনেমার জনপ্রিয় অভিনেত্রী পরীমনির সংসারে শান্তি ফিরেছে। স্বামী ও সন্তানকে নিয়ে এখন সুখের সংসার করছেন। অথচ কিছু দিন আগেও বিচ্ছেদের দোরগোড়ায় ছিলেন তারা।,সংসার ভাঙন নিয়ে নতুন সুর উঠলেও শেষ পর্যন্ত অভিমান ভুলে আবার এক হয়েছেন রাজ-পরী। এখন বেশ সুখেই আছেন বলে জানালেন। ,শনিবার দুপুরে একসঙ্গে এক অনুষ্ঠানে হাজির হলেন তারা। এদিন তারা রাজধানীর একটি প্রতিষ্ঠানের নতুন শোরুম উদ্বোধন করতে আসেন। সন্তান রাজ্যকে সঙ্গে নিয়ে অনুষ্ঠানে যোগ দেন রাজ ও পরী।,শোরুম উদ্বোধনের আগেই সাংবাদিকদের প্রশ্নে মুখে পড়েন এই তারকা দম্পতি। প্রথমেই রাজের কাছে জানতে চাওয়া হয়, সংসার কেমন চলছে? প্রশ্ন শুনেই রাজ বলেন, খুবই ভালো, ফ্যান্টাস্টিক, জোশ যাচ্ছে আমাদের সংসার। বলতে পারেন সুখ–আনন্দে আমাদের ঘর এখন ভরপুর।,নিজের কথার সঙ্গে যোগ করে রাজ আরও বলেন, ‘সংসারজীবনে ঝুটঝামেলা থাকেই। এটি প্রায় সব সংসারেই হয়। আমি মনে করি, দাম্পত্যজীবনে একটু মান–অভিমান থাকলে ভালোবাসার গভীরতা বাড়ে। আমাদেরও বেড়েছে। ,কিন্তু পরীর রাগ বা অভিমান হলে কীভাবে ভাঙান? এমন প্রশ্ন করতেই সঙ্গে সঙ্গে পরীর গালে আলতো করে চুমু খান রাজ। রাজ বলেন, এভাবে গালে আলতো চুমু দিয়ে পরীর রাগ–অভিমান ভাঙাই। আমি ওর সামনে এমনভাবে গিয়ে দাঁড়াই, সব রাগ-অভিমান যেন উড়ে যায় ওর। আমার ওপর রাগ–অভিমান করে থাকতে পারে না পরী।,পাশে বসে রাজের কথা শুনছিলেন আর মিটিমিটি হাসছিলেন পরীমনি। এই অভিনেত্রী বললেন, আমরা কী সুন্দর আছি, ভালো আছি, সেটা কি আমাদের দেখে বোঝা যাচ্ছে না? দোয়া রাখবেন, যাতে এভাবেই আমাদের সামনের জীবনটা সুন্দরভাবে এগিয়ে যায়।",bn,2023-01-22 11:08:00+06:00
Jugantor,ব্রাজিলের সেনাপ্রধান বরখাস্ত,international,https://www.jugantor.com/international/637517/%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2%E0%A7%87%E0%A6%B0-%E0%A6%B8%E0%A7%87%E0%A6%A8%E0%A6%BE%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4,"ব্রাজিলের সেনাপ্রধান জেনারেল জুলিও সিজার ডি আররুদাকে বরখাস্ত করেছে দেশটির প্রেসিডেন্ট লুইজ ইনাসিও লুলা দ্যা সিলভা।,সাবেক প্রেসিডেন্ট জাইর বলসোনারোর সমর্থকরা বিক্ষোভ করে সরকারি ভবনে হামলা চালানোর দায়ে তাকে বরখাস্ত করা হয়। খবর এএফপি, রয়টার্স ও আল জাজিরার।,বলসোনারো একজন অবসরপ্রাপ্ত সামরিক কর্মকর্তা। তিনি প্রেসিডেন্ট থাকাকালীন সশস্ত্র বাহিনীর সঙ্গে ঘনিষ্ঠ সম্পর্ক বজায় রেখেছিলেন।,সেনাপ্রধানকে বরখাস্ত করা নিয়ে কোনো বিবৃতিতে দেয়নি লুলা। তবে সরকারি ওয়েবসাইটে ব্রাজিলের সশস্ত্র বাহিনী জানিয়েছে সেনাপ্রধান জুলিও সিজার ডি আররুদাকে তার পদে থেকে বরখাস্ত করা হয়েছে। দেশটির সেনা সূত্রের বরাত দিয়ে এ খবর জানিয়েছে ।,আররুদা স্থলাভিষিক্ত হন জেনারেল টমাস মিগুয়েল রিবেইরো পাইভা, যিনি দক্ষিণ-পূর্ব সামরিক কমান্ডের প্রধান ছিলেন।,বলসোনারোর সমর্থকরা গত ৮ জানুয়ারি ন্যাশনাল কংগ্রেস, প্রেসিডেন্ট প্রাসাদ এবং ব্রাসিলিয়াতে সুপ্রিম কোর্টে হামলা চালানোর কয়েক সপ্তাহ পরে এই পদক্ষেপ নেওয়া হয়েছে।,দাঙ্গাকারীরা দেশটির প্রেসিডেন্ট নির্বাচনে লুলার কাছে বলসোনারোর পরাজয়কে বাতিল করতে সামরিক হস্তক্ষেপের আহ্বান জানিয়েছিল।,দাঙ্গার পরপরই লুলা বলেন, এই বিক্ষোভে সশস্ত্র বাহিনীর সদস্যরা জড়িত থাকার সন্দেহ করছেন তিনি।,সম্প্রতি বামপন্থী এই ব্রাজিলিয়ান নেতা বলেছেন, তার সরকার কট্টর বলসোনারোর অনুগতদের নিরাপত্তা বাহিনী থেকে সরিয়ে দেবেন। বিক্ষোভের পরই তিনি তার নিরাপত্তা পরিষদ থেকে কয়েক ডজন সৈন্যকে সরিয়ে দেন।,লুলাবিরোধী বিক্ষোভে জড়িত থাকায় প্রায় ২ হাজার মানুষকে গ্রেফতার করা হয়। এছাড়া বিক্ষোভে বলসোনারোর উষ্কানি থাকার অভিযোগে তার বিরুদ্ধে তদন্ত করার নির্দেশনা প্রদান করেছে দেশটির সুপ্রিম কোর্ট।",bn,2023-01-22 11:07:00+06:00
Jugantor,বিসিবির কেন্দ্রীয় চুক্তিতে আছেন যারা,sports,https://www.jugantor.com/sports/637261/%E0%A6%AC%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%80%E0%A7%9F-%E0%A6%9A%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%A4%E0%A7%87-%E0%A6%86%E0%A6%9B%E0%A7%87%E0%A6%A8-%E0%A6%AF%E0%A6%BE%E0%A6%B0%E0%A6%BE,"বাংলাদেশ ক্রিকেট বোর্ডের (বিসিবি) এবারের কেন্দ্রীয় চুক্তিতে জায়গা পেয়েছেন চারজন। তারা হলেন মোসাদ্দেক হোসেন সৈকত, জাকির হাসান, হাসান মাহমুদ ও খালেদ আহমেদ। ,নতুন চুক্তিতে বাদ পড়েছেন চারজন। তারা হলেন-ইয়াসির আলি, মাহমুদুল হাসান জয়, সাদমান ইসলাম ও নাঈম শেখ। ,শনিবার ঘোষিত কেন্দ্রীয় চুক্তিতে রয়েছেন ২১ ক্রিকেটার। টেস্ট, ওয়ানডে ও টি-টোয়েন্টি তিন ফরম্যাটে আছেন সাকিব আল হাসান, মেহেদী মিরাজ,লিটন কুমার দাস ও তাসকিন আহমেদ। ,টি টোয়েন্টি থেকে অবসর নেওয়ায় টেস্ট ও ওয়ানডেতে সুযোগ পেয়েছেন মুশফিকুর রহিম ও তামিম ইকবাল।,অভিজ্ঞ মাহমুদউল্লাহ রিয়াদ আছেন শুধু মাত্র ওয়ানডেতে।,টি-টোয়েন্টির পাশাপাশি এবার টেস্টে আছেন নুরুল হাসান সোহান। আর টেস্টের সঙ্গে টি টোয়েন্টিতেও জায়গা হয়েছে নাজমুল শান্তর।,মোস্তাফিজ ও আফিফ আগের মতই ওয়ানডে ও টি-টোয়েন্টিতে রয়েছেন। তাদের সঙ্গে যুক্ত হয়েছেন শরিফুল ইসলাম। ,শুধু মাত্র টেস্টে আছেন, মুমিনুল হক সৌরভ, তাইজুল ইসলাম, -এবাদত হোসেন, পেসার খালেদ আহমেদ ও ব্যাটসম্যান জাকির হোসেন। ,টি-টোয়েন্টিতে রয়েছেন শেখ মেহেদি হাসান, নাসুম আহমেদ, অলরাউন্ডার মোসাদ্দেক হোসেন সৈকত ও হাসান মাহমুদ।,টেস্ট, ওয়ানডে এবং টি-টোয়েন্টি,
মেহেদি হাসান মিরাজ, লিটন দাস, সাকিব আল হাসান, তাসকিন আহমেদ।,টেস্ট এবং ওয়ানডে,
তামিম ইকবাল এবং মুশফিকুর রহিম,টেস্ট ও টি-টোয়েন্টি,
নাজমুল হোসেন শান্ত, নুরুল হাসান সোহান।,ওয়ানডে এবং টি-টোয়েন্টি,
মোস্তাফিজুর রহমান, আফিফ হোসেন, শরিফুল ইসলাম।,শুধু টেস্ট,
মুমিনুল হক, তাইজুল ইসলাম, এবাদত হোসেন, সৈয়দ খালেদ আহমেদ, জাকির হাসান,
শুধু ওয়ানডে,
মাহমুদউল্লাহ রিয়াদ,শুধু টি-টোয়েন্টি,
নাসুম আহমেদ, শেখ মেহেদি, মোসাদ্দেক হোসেন এবং হাসান মাহমুদ।",bn,2023-01-21 22:16:00+06:00
Jugantor,নাদালকে ছোঁয়ার পথে জোকোভিচ,sports,https://www.jugantor.com/sports/637262/%E0%A6%A8%E0%A6%BE%E0%A6%A6%E0%A6%BE%E0%A6%B2%E0%A6%95%E0%A7%87-%E0%A6%9B%E0%A7%87%E0%A6%BE%E0%A6%81%E0%A7%9F%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%9C%E0%A7%8B%E0%A6%95%E0%A7%8B%E0%A6%AD%E0%A6%BF%E0%A6%9A,"অস্ট্রেলিয়ান ওপেনের প্রথম রাউন্ড থেকেই বাঁ পায়ের হ্যামস্ট্রিংয়ের চোটে ভুগছেন নোভাক জোকোভিচ। সেই চোট নিয়েই শনিবার সরাসরি সেটে জিতে চতুর্থ রাউন্ডে ওঠেন সার্বিয়ান এই সুপারস্টার। ,তৃতীয় রাউন্ডে বুলগেরিয়ার গ্রিগর দিমিত্রভকে ৭-৬ (৯/৭), ৬-৩, ৬-৪ গেমে হারিয়েছেন রেকর্ড নয়বার অস্ট্রেলিয়ান ওপেন জেতা এই সার্ব তারকা। ,টাইব্রেকারে গড়ানো প্রথম সেটে নড়াচড়া করতেই কষ্ট হচ্ছিল তার। তবে দুবার মেডিকেল টাইমআউট নিয়ে শেষ পর্যন্ত দাপুটে জয়ই তুলে নেন ৩৫ বছর বয়সি জোকোভিচ।,দ্বিতীয় রাউন্ড থেকে বিদায় নেওয়া রাফায়েল নাদালের ২২টি গ্র্যান্ড স্লাম জয়ের রেকর্ড ছোঁয়ার পথে আরেক ধাপ এগিয়ে গেলেন জোকোভিচ। শেষ ষোলোতে তার প্রতিপক্ষ অস্ট্রেলিয়ার অ্যালেক্স ডি মিনাউর।",bn,2023-01-21 22:35:00+06:00
Jugantor,পেশোয়ারের তরুণী নিশে খানকে বিয়ে করলেন শান মাসুদ,international,https://www.jugantor.com/international/637519/%E0%A6%AA%E0%A7%87%E0%A6%B6%E0%A7%8B%E0%A7%9F%E0%A6%BE%E0%A6%B0%E0%A7%87%E0%A6%B0-%E0%A6%A4%E0%A6%B0%E0%A7%81%E0%A6%A3%E0%A7%80-%E0%A6%A8%E0%A6%BF%E0%A6%B6%E0%A7%87-%E0%A6%96%E0%A6%BE%E0%A6%A8%E0%A6%95%E0%A7%87-%E0%A6%AC%E0%A6%BF%E0%A7%9F%E0%A7%87-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%B6%E0%A6%BE%E0%A6%A8-%E0%A6%AE%E0%A6%BE%E0%A6%B8%E0%A7%81%E0%A6%A6,"পাকিস্তানের টপ অর্ডার ব্যাটার শান মাসুদ বিয়ে করেছেন। শনিবার পাকিস্তানের পেশোয়ারে কনে নিশে খানের সঙ্গে তার বিয়ে সম্পন্ন হয়।,ক্রিকেট কিংবদন্তি শহিদ আফ্রিদি, বাবর আজম এবং অলরাউন্ডার শাদাব খানসহ পাকিস্তান ক্রিকেট দলের সদস্যরা এতে যোগ দেন। খবর জিও নিউজের।,ঘনিষ্ঠ বন্ধু-বান্ধব ও পরিবারের সদস্যদের জন্য আগামী ২৭ জানাুয়ারি করাচিতে বরের বাড়িতে বিবাহোত্তর সংবর্ধনার আয়োজন করা হয়েছে।,গত এক সপ্তাহ ধরেই বিয়ের বিভিন্ন অনুষ্ঠান চলছে। ৩২ বছর বয়সি পাকিস্তান টিমের এ টপ অর্ডার ব্যাটারের জন্ম ১৯৮৯ সালের ১৪ অক্টোবর, কুয়েতে।  ,
,
,এ পর্যন্ত শান মাসুদ ২৭টি টেস্ট, পাঁচটি ওডিআই ও ১৯টি টি-২০ ম্যাচ খেলেছেন। ২০২২ সালে অনুষ্ঠিত টি-২০ বিশ্বকাপে পাকিস্তাল জাতীয় দলেও ছিলেন শান মাসুদ।,ইংল্যান্ডের কাউন্টি ক্রিকেটে ইয়র্কশায়ারের সঙ্গে এ বছর চুক্তি হয়েছে পাকিস্তানি এ ক্রিকেটারের। সব ফরম্যাট মিলিয়ে এ পর্যন্ত ২ হাজারের বেশি রান করেছেন তিনি।",bn,2023-01-22 11:16:00+06:00
Jugantor,কলকাতায় গিয়ে জয়া আহসান ও নুসরাত ফারিয়া সম্পর্কে যা বললেন তাসনিয়া,entertainment,https://www.jugantor.com/entertainment/637263/%E0%A6%95%E0%A6%B2%E0%A6%95%E0%A6%BE%E0%A6%A4%E0%A6%BE%E0%A7%9F-%E0%A6%97%E0%A6%BF%E0%A7%9F%E0%A7%87-%E0%A6%9C%E0%A7%9F%E0%A6%BE-%E0%A6%86%E0%A6%B9%E0%A6%B8%E0%A6%BE%E0%A6%A8-%E0%A6%93-%E0%A6%A8%E0%A7%81%E0%A6%B8%E0%A6%B0%E0%A6%BE%E0%A6%A4-%E0%A6%AB%E0%A6%BE%E0%A6%B0%E0%A6%BF%E0%A7%9F%E0%A6%BE-%E0%A6%B8%E0%A6%AE%E0%A7%8D%E0%A6%AA%E0%A6%B0%E0%A7%8D%E0%A6%95%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%A4%E0%A6%BE%E0%A6%B8%E0%A6%A8%E0%A6%BF%E0%A7%9F%E0%A6%BE,"টালিউড পরিচালক অতনু ঘোষ পরিচালিত ‘আরো এক পৃথিবী’তে অভিনয় করেছেন বাংলাদেশের জনপ্রিয় অভিনেত্রী তাসনিয়া ফারিণ। ছবি মুক্তির আগে আনন্দবাজার অনলাইনের মুখোমুখি হয়েছে ‘কারাগার’খ্যাত এই অভিনেত্রী।,ছবিতে নিজের চরিত্র প্রসঙ্গে তাসনিয়া বলেন, লেডিজ অ্যান্ড জেন্টেলম্যান’ ওয়েব সিরিজে আমার অভিনয় দেখে অতনুদা আমার সঙ্গে যোগাযোগ করেন। প্রতীক্ষা (ছবিতে তাসনিয়ার চরিত্র)। ছোট থেকেই কঠিন পরিস্থিতিতে বড় হয়েছে। সময়ের অনেক আগেই পরিণত হতে হয় ওকে। খুবই অন্তর্মুখী চরিত্র। তাই সংলাপের তুলনায় আমাকে অভিব্যক্তির ওপর অনেক বেশি জোর দিতে হয়েছিল।,টালিউডের পছন্দের অভিনেতা বা অভিনেত্রী সম্পর্কে এই অভিনেত্রী বলেন, প্রসেনজিৎ, ঋতুপর্ণার ছবি দেখেছি। ঋত্বিক চক্রবর্তীর অভিনয় খুব পছন্দ। তবে উত্তমকুমার এবং সুচিত্রা সেনের জুটিটা আমার খুব পছন্দের। তাদের প্রায় সব ছবিই দেখেছি।,‘কারাগার’-এর পর টালিউড থেকে ছবির প্রস্তাব আসছে জানিয়ে তাসনিয়া বলেন, কিছু প্রস্তাব এসেছে। কিন্তু এখনো পছন্দ হয়নি। তা ছাড়া আমি সংখ্যার তুলনায় কাজের গুণগত মানের প্রতি বেশি সচেতন। মনের কথা শুনে চলি। এ রকমও হয়েছে যে, চিত্রনাট্যের শুধুমাত্র একটা লাইন পড়েই কাজে সম্মতি দিয়েছি।,ইন্ডাস্ট্রিতে নতুন এসেছেন। আর নায়িকা মানেই তাকে নিয়ে বিতর্ক তৈরির সম্ভাবনা। এ প্রসঙ্গে জানতে চাইলে জনপ্রিয় এই অভিনেত্রী বলেন, ব্যক্তিগত জীবনকে আমি প্রকাশ্যে বা সোশ্যাল মিডিয়ায় নিয়ে আসি না। কাজের প্রতি সততা বজায় রাখার চেষ্টা করি। এখনও তো আমাকে নিয়ে কোনো বিতর্ক কানে আসেনি। আর ভবিষ্যতে কী হবে, সেটা নিয়ে আমি খুব একটা ভাবি না।,দুই বাংলার জনপ্রিয় অভিনেত্রী জয়া আহসান ও নুসরাত ফারিয়ার বিষয়েও তাসনিয়ার কাছে জানতে চাওয়া হয়। তাদের সঙ্গে তার আলাপ বা যোগাযেগ আছে কিনা?,এ প্রসঙ্গে নায়িকা বলেন, ইন্ডাস্ট্রিতে আমরা সবাই সহকর্মী। বিভিন্ন অনুষ্ঠানে দেখা হয়, কথা হয়। কিন্তু সেই অর্থে ইন্ডাস্ট্রিতে কারো সঙ্গে আমার বন্ধুত্ব নেই।,‘আসলে আমি একটু নিজের মতো থাকতে পছন্দ করি। ব্যক্তিগত আর পেশাদার জীবনকে মিশতে দিই না। ব্যক্তিগত জীবনে ইন্ডাস্ট্রির কোনো বন্ধু নেই। আবার পেশাদার জীবনেও ব্যক্তিগত জীবনের কোনো বন্ধু নেই।’,সাক্ষাতকারের শেষ পর্যায়ে তাসনিয়ার কাছে জানতে চাওয়া হয়, তিনি সিঙ্গেল নাকি সম্পর্কে রয়েছেন।,এ বিষয়ে নায়িকার সোজা উত্তর- ব্যক্তিগত জীবন নিয়ে তিনি কিছু বলতে চান না। এ প্রশ্নের উত্তর তিনি একটু ধোঁয়াশার মধ্যেই রাখতে চান। ",bn,2023-01-21 22:39:00+06:00
Jugantor,বলিউডে কোন তারকার আসল নাম কী,entertainment,https://www.jugantor.com/entertainment/637538/%E0%A6%AC%E0%A6%B2%E0%A6%BF%E0%A6%89%E0%A6%A1%E0%A7%87-%E0%A6%95%E0%A7%8B%E0%A6%A8-%E0%A6%A4%E0%A6%BE%E0%A6%B0%E0%A6%95%E0%A6%BE%E0%A6%B0-%E0%A6%86%E0%A6%B8%E0%A6%B2-%E0%A6%A8%E0%A6%BE%E0%A6%AE-%E0%A6%95%E0%A7%80,"সিনেমাজগতে প্রবেশের পর অনেকেই আসল নাম পরিবর্তন করে চমকপ্রদ নতুন নাম রাখেন। সময়ের ব্যবধানে হারিয়ে যায় আসল নাম।,ওম ভাটিয়াকে চেনেন কেউ? কিংবা অশ্বিনী শেঠিকে? অধিকাংশ ক্ষেত্রেই পাল্টা প্রশ্ন আসবে- এরা কে? তবে যদি এদের ছবি দেখানো হয়, তখন মুহূর্তেই চেনা হয়ে ধরা দেবেন তারা। সিনেমা নেমে তারা যে নাম নিয়েছেন, তাতে হারিয়ে গেছে তাদের পারিবারিক নাম। রুপালি জগতে নাম বদলের এমন ঘটনা হামেশাই ঘটে আসছে। বলিউডের এমনই কয়েকজনকে নিয়ে এই প্রতিবেদন।,
যদি 'ভাইজান' বলেও ডাকা হয়, তাও সবাই ঠিকই বুঝে যাবেন বলা হচ্ছে সালমান খানের কথা। আবার অনেকে 'সাল্লু' বলেও ডাকেন। কিন্তু এই ভাইজান বা সালমানের পারিবারিক নাম হল ‘আব্দুর রশিদ সেলিম সালমান খান। খ্যাতিমান চিত্রনাট্যকার সেলিম খানের এই ছেলে বড় পর্দায় পা দেওয়ার আগে নামের সামনের অংশ ছেঁটে 'সালমান খান' অংশটি শুধু রাখেন।,
অভিনয়ের পাশাপাশি তিনি 'ধ্যান' করে বেশ নাম করেন বছর ছয়েক আগে। নিয়মকানুন মেনে চলেন ব্যক্তিগত জীবনেও। কিন্তু নাম বদলে ফেলেছেন তিনিও। আসলে কিন্তু শিল্পা শেঠি নন, তিনি অশ্বিনী শেঠি। তবে অশ্বিনীর চেয়ে শিল্পা নামটাই তার কাছে বেশি প্রিয়। কারণ তার মায়ের মতে নামটি অভিনেত্রীর সৌভাগ্য বয়ে আনবে।,
পারিবারিক নামের সঙ্গে একেবারেই মিল নেই অক্ষয় কুমারের। নব্বই দশকের অ্যাকশন হিরোর পারিবারিক নাম রাজীব হরি ওম ভাটিয়া। মাহামারির ধাক্কার পর বলিউডে টিকে থাকতে সম্প্রতি পারিশ্রমিক কমিয়েছেন তিনি।,
তাবাসসুম ফাতিমা হাশমি বলিউডে টাবু নামেই স্বীকৃত। নায়িকা হিসেবে তার প্রথম সিনেমা সতীশ কৌশিক পরিচালিত ‘প্রেম’। ক্যারিয়ারে সফল এই অভিনেত্রী ‘চাঁদনি বার’ থেকে ‘হায়দর’ সব সিনেমাতেই নিজেকে মেলে ধরেছেন। অফট্র্যাক সিনেমার পাশাপাশি ‘হেরাফেরি’, ‘বিবি নাম্বার ওয়ান’ দিয়ে টাবু প্রমাণ করেন বাণিজ্যিক ও কমেডিতেও তিনি সমান পারঙ্গম।,
মায়ের কোলে শুয়ে বেবি ক্রিমের একটি বিজ্ঞাপনে অভিনয় করেছিলেন তিনি। আট মাস থেকেই অভিনয়ে যাত্রা শুরু হলো, তখন ছিলেন আলিয়া। অভিনয় এখনও চলছে, তবে হারিয়ে গেছে আলিয়া, জাজ্বল্যমান কিয়ারা আদবানি নামে। বলিউডের এই নায়িকার নাম বদলে অভিনেতা সালমান খানের হাত আছে বলে শোনা গেছে। কারণ কিয়ারা আদবানি যখন বলিউডে যাত্রা শুরু করেন, তত দিনে নিজের জায়গা করে ফেলেছেন মহেশ ভাটকন্যা আলিয়া ভাট।,
জ্যাকি শ্রফের ছেলে টাইগারের শ্রফের আসল নাম কিন্তু ‘টাইগার’ নয়। তার আসল নাম জয় হেমন্ত শ্রফ। জয় থেকে টাইগার হয়ে ওঠার পেছনে একটা গল্প আছে। হিন্দুস্তান টাইমসকে এক সাক্ষাৎকারে নাম পরিবর্তের কারণ খোলাসা করে বলেছিলেন, তিনি যখন খুব ছোট ছিলেন, বাসায় কেউ এলে তাকে কামড়ে দিতেন, নখ দিয়ে আঁচড়ে দিতেন। তাই তার মা–বাবা তাকে ‘টাইগার’ বলে ডাকা শুরু করেন। সেই থেকে হেমন্ত হয়ে উঠলেন টাইগার।,
বাহুবলী খ্যাত প্রভাসের আসল নামটি বেশ খটোমটো, ভেঙ্কট সত্যনারায়ণ প্রভাস রাজু উৎপলপতি। ভারতীয়দের মধ্যে সর্বোচ্চ পারিশ্রমিক নেওয়া অভিনেতাদের একজন প্রভাস। এই অভিনেতার বিষয়ে আরেকটি অবাক করা তথ্য হল, একবার বসেই ১৫ রকম বিরিয়ানি দিয়ে পেটপূজা করতেন প্রভাস!",bn,2023-01-22 14:22:00+06:00

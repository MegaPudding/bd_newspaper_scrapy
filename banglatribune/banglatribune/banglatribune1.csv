newspaper_name,title,category,url,content,newspaper_language,news_time_at
Banglatribune,"‘স্যার সৎ মানুষ, তার নেতৃত্বে ওয়াসা আজ স্বাবলম্বী-টেকসই হয়েছে’",others,https://www.banglatribune.com/others/capital-city/781144/%E0%A6%93%E0%A6%AF%E0%A6%BC%E0%A6%BE%E0%A6%B8%E0%A6%BE%E0%A6%95%E0%A7%87-%E0%A6%A8%E0%A6%BF%E0%A6%AF%E0%A6%BC%E0%A7%87-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6%E0%A6%BF%E0%A6%A4-%E0%A6%B8%E0%A6%82%E0%A6%AC%E0%A6%BE%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6%E0%A7%87,"ওয়াসাকে নিয়ে নেতিবাচক ও উদ্দেশ্যমূলক প্রতিবেদন করা হয়েছে জানিয়ে প্রতিবাদ সমাবেশ করেছেন ওয়াসার কর্মকর্তা ও কর্মচারীরা। ওয়াসার ব্যবস্থাপনা পরিচালক প্রকৌশলী তাকসিম এ খানের বিরুদ্ধে যে সংবাদ প্রকাশিত হ‌য়ে‌ছে, তা মিথ্যা ও বানোয়াট বলে দাবি করেন তারা।,বৃহস্পতিবার (১২ জানুয়ারি) সকাল ১০টা থেকে শুরু হয়ে ১১টা পর্যন্ত রাজধানীর কারওয়ান বাজারে ঘণ্টাব্যাপী কর্মবিরতি দিয়ে ওয়াসা ভবনের সামনের সড়কে অবস্থান নিয়ে প্রতিবাদ সমাবেশ করেন তারা।,এ সময় ওয়াসার ‌কর্মকর্তা ও কর্মচারীরা বলেন, ‘সম্প্রতি ঢাকা ওয়াসার ব্যবস্থাপনা পরিচালক প্রকৌশলী তাকসিম এ খানের বিরুদ্ধে প্রকাশিত নিউজ ছিল তার ব্যক্তিগত। কিন্তু ওয়াসাকে নিয়ে নেতিবাচক ও উদ্দেশ্যমূলক প্রতিবেদনের প্রতিবাদস্বরূপ ওয়াসার কর্মকর্তা-কর্মচারী হিসেবে আমরা দাঁড়িয়েছি প্রতিবাদ সমাবেশে।’, ,প্রতিবাদ সমাবেশে তারা জানান, গত ৯ জানুয়ারি জাতীয় একটি দৈনিকে ‘ওয়াসার তাকসিমের যুক্তরাষ্ট্রে ১৪ বাড়ি!’ শিরোনামে একটি সংবাদ প্রকাশিত হয়। এর পরিপ্রেক্ষিতে ঢাকা ওয়াসার সব স্তরের কর্মকর্তা-কর্মচারীদের মনে বিরূপ প্রতিক্রিয়া সৃষ্টি হয় এবং প্রকাশিত সংবাদটি ভিত্তিহীন, মিথ্যা, বানোয়াট ও উদ্দেশ্যপ্রণোদিত বলে দাবি করেন তারা। তারা বলেন, ‘যুক্তরা‌ষ্ট্রের মতো দেশে ১৪টা বা‌ড়ি কেনা একজনের পক্ষে সম্ভব?’,এসব কর্মকাণ্ডের মাধ্যমে ঢাকা ওয়াসাকে ধ্বংসের লক্ষ্যে অপপ্রচার চালানো হচ্ছে বলে অভিযোগ করে তারা বলেন, ‘পানি-সংকট ঋণগ্রস্ত ও আর্থিক অনটনে জর্জরিত ঢাকা ওয়াসা তার নেতৃত্বে আজ স্বাবলম্বী ও টেকসই ঢাকা ওয়াসায় রূপান্তরিত হয়েছে। এর সবই সম্ভব হয়েছে প্রকৌশলী তাকসিম এ খান স্যারের নেতৃত্বের বদৌলতে। স্যার সৎ মানুষ। তার নাম জড়িয়ে কল্পিত গোয়েন্দা কাহিনির নাম ব্যবহার করা নীতি-নৈতিকতাবিবর্জিত। এ ধরনের প্রতিবেদন প্রকাশ করা থেকে বিরত থাকার জন্য ঢাকা ওয়াসার সব কর্মকর্তা-কর্মচারী গণমাধ্যমকে সবিনয়ে অনুরোধ করছে।’, ,ওয়াসার পক্ষ থেকে কোনও ধরনের আইনানুগ ব্যবস্থা নেওয়া হবে কিনা, এমন প্রশ্নের জবাবে ঢাকা ওয়াসার ডিএমডি এ কে এম শহিদ উদ্দিন বাংলা ট্রিবিউনকে বলেন, ‘আমরা আলাপ-আলোচনা করছি। ব্যবস্থাপনা পরিচালক ও অন্যদের সঙ্গে কথা বলে পরবর্তী আইনি ব্যবস্থার বিষয়ে সিদ্ধান্ত নেওয়া হবে।’",bn,2023-01-12T11:29:56+06:00
Banglatribune,গৃহকর্মীকে নির্যাতন: তাহমিনার জামিন তৃতীয়বারের মতো নামঞ্জুর,country,https://www.banglatribune.com/country/781143/%E0%A6%97%E0%A7%83%E0%A6%B9%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%95%E0%A7%87-%E0%A6%A8%E0%A6%BF%E0%A6%B0%E0%A7%8D%E0%A6%AF%E0%A6%BE%E0%A6%A4%E0%A6%A8-%E0%A6%A4%E0%A6%BE%E0%A6%B9%E0%A6%AE%E0%A6%BF%E0%A6%A8%E0%A6%BE%E0%A6%B0-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%A4%E0%A7%83%E0%A6%A4%E0%A7%80%E0%A7%9F%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%AE%E0%A6%A4%E0%A7%8B,"কুমিল্লায় গৃহকর্মীকে (১২) মারধরের পর গরম পানি দিয়ে শরীর ঝলসে দেওয়ার ঘটনায় গ্রেফতার তাহমিনা তুহিনের জামিন নামঞ্জুর করেছেন আদালত। এ নিয়ে তিন বার তার জামিন নামঞ্জুর করলেন আদালত। বুধবার (১১ জানুয়ারি) কুমিল্লা জেলা ও দায়রা জজ হেলাল উদ্দিন তৃতীয় বারের মতো এ আদেশ দেন। বৃহস্পতিবার বিষয়টি বাংলা ট্রিবিউনকে নিশ্চিত করেছেন, মামলার বাদী পক্ষের আইনজীবী মোহাম্মদ ইলিয়াস মিন্টু।,বাদী পক্ষের আইনজীবী বলেন, ‘তাহমিনা তুহিনের বিরুদ্ধে মামলা দায়েরের পর ৪ জানুয়ারি প্রথমবার তারা ম্যাজিস্ট্রেট কোর্টে জামিন আবেদন করেন। সেদিন জামিন নামঞ্জুর করেন ম্যাজিস্ট্রেট। পরে সোমবার আবার জামিন আবেদন করে আসামিপক্ষ। সেদিনও জামিন নামঞ্জুর করেন আদালত। পরে তারা আবার বুধবার আবার জামিন আবেদন করলে জামিন নামঞ্জুর করেন জেলা ও দায়রা জজ হেলাল উদ্দিন। আমরা আদেশনামাটি পেয়েছি বৃহস্পতিবার সকালে।’,এর আগে, ৩ জানুয়ারি সন্ধ্যায় কুমিল্লা নগরীর ধর্মপুর ভিক্টোরিয়া কলেজ সংলগ্ন পূর্ব দৌলতপুর এলাকার এসআরটি প্যালেসের মালিক ও কুমিল্লা ভিক্টোরিয়া কলেজের সাবেক অধ্যক্ষ আবু তাহেরের বাসায় গৃহকর্মীকে মারধর করার অভিযোগ ওঠে। তার স্ত্রী তাহমিনা তুহিন মারধরের পর গরম পানি দিয়ে গৃহকর্মীর শরীর ঝলসে দেন বলে জানা যায়। নির্যাতন সইতে না পেরে ভুক্তভোগী দোতলা থেকে লাফিয়ে আত্মরক্ষা করে। পরে পাশের ভবনের কয়েকজন তাকে উদ্ধার করে জাতীয় জরুরি সেবা ৯৯৯-এ কল দেন। পুলিশ এসে দগ্ধ কিশোরীকে কুমিল্লা মেডিক্যাল কলেজ হাসপাতালের বার্ন ইউনিটে নিয়ে যায়।,ঘটনার পরদিন ৪ জানুয়ারি নারী ও শিশু নির্যাতন দমন আইনে মামলা করেন ভুক্তভোগীর মামা ইব্রাহিম খলিল। মামলার পর অভিযুক্ত তাহমিনা তুহিনকে গ্রেফতার করে পুলিশ।,তাহমিনা তুহিন কুমিল্লা ভিক্টোরিয়া সরকারি কলেজের সাবেক অধ্যক্ষ আবু তাহেরের স্ত্রী। ভুক্তভোগীর বাড়ি কুমিল্লার দেবিদ্বার উপজেলার তেবাড়িয়া গ্রামে।",bn,2023-01-12T11:18:44+06:00
Banglatribune,"বিদ্যুতের দাম বাড়ছে, যেকোনও সময় ঘোষণা",business,https://www.banglatribune.com/business/power-and-fuel/781178/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A6%A4%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%AC%E0%A6%BE%E0%A7%9C%E0%A6%9B%E0%A7%87-%E0%A6%AF%E0%A7%87%E0%A6%95%E0%A7%8B%E0%A6%A8%E0%A6%93-%E0%A6%B8%E0%A6%AE%E0%A7%9F-%E0%A6%98%E0%A7%8B%E0%A6%B7%E0%A6%A3%E0%A6%BE,"গ্রাহক পর্যায়ে বিদ্যুতের দাম আবারও বাড়ানো হচ্ছে। বিদ্যুৎ বিভাগের বিশেষ আইনে এই দাম বাড়ানো হচ্ছে বলে জানা যায়। তবে বাংলাদেশ এনার্জি রেগুলেটরি কমিশন-বিইআরসি’র দাবি, তারা এ বিষয়ে কিছুই জানে না। ফলে দাম নিয়ে তৈরি হয়েছে ধোঁয়াশা।,মন্ত্রণালয় সূত্র জানায়, দাম বৃদ্ধির সিদ্ধান্ত এখনও চূড়ান্ত হয়নি, প্রক্রিয়া চলছে। বৃহস্পতিবার সন্ধ্যার মধ্যে চূড়ান্ত ঘোষণা আসতে পারে।,বিইআরসির এক কর্মকর্তা জানান, আমরা তো শুনানি করেছি। চলতি মাসের মধ্যে গ্রাহক পর্যায়ে বিদ্যুতের নতুন দামের ঘোষণা দিতে চেয়েছিলাম। তবে এখন শুনতে পাচ্ছি মন্ত্রণালয় তাদের বিশেষ আইনের ক্ষমতায় বিদ্যুতের দাম বৃদ্ধি করছে। যদিও আমরা এখনও বিষয়টি নিশ্চিত না।,ফলে দাম বৃদ্ধির বিষয়ে সৃষ্ট ধোঁয়াশার কারণে কেউই নিশ্চিত করে কিছু বলছেন না। ইতোমধ্যে কয়েকটি গণমাধ্যম কারও মন্তব্য ছাড়াই বিদ্যুতের দাম বৃদ্ধির বিষয়টি প্রকাশ করেছে।,প্রসঙ্গত, গত কয়েক দিন ধরে বিদ্যুতের দাম বৃদ্ধি নিয়ে বিইআরসি এবং বিদ্যুৎ বিভাগে নানা খবর শোনা যাচ্ছিল। গত ৮ জানুয়ারি বিইআরসি গণশুনানির আগে মন্ত্রণালয়ের মতামত নেয়। মন্ত্রণালয় তখন বিইআরসিকে শুনানি করে দাম বৃদ্ধি করার অনুমোদন দেয়। কিন্তু গত ৮ জানুয়ারি শুনানির পর মন্ত্রণালয় থেকে ১৫ জানুয়ারির মধ্যে দাম বৃদ্ধির ঘোষণা দেওয়ার পরামর্শ দেওয়া হয়। বিইআরসি এই পরামর্শ বাস্তবায়নে অপারগতা প্রকাশ করে মন্ত্রণালয়কে জানায়, ১৫ জানুয়ারি শুনানি পরবর্তী মতামত দেওয়ার সময় বেঁধে দিয়েছে তারা। এর আগে দাম বৃদ্ধি করা তাদের পক্ষে সম্ভব নয়।,অপরদিকে সম্প্রতি বিদ্যুৎ, জ্বালানি ও খনিজসম্পদ প্রতিমন্ত্রী নসরুল হামিদ কিছু গণমাধ্যমকে জানান, মানুষের যাতে কষ্ট না হয়, সেজন্য বিদ্যুতের দাম ধাপে ধাপে বাড়ানো হবে। চার থেকে পাঁচ ভাগ বাড়তে পারে বিদ্যুতের দাম।,আরও পড়ুন: , , ",bn,2023-01-12T16:23:48+06:00
Banglatribune,রফতানিতে আলো দেখাচ্ছে অপ্রচলিত বাজার,business,https://www.banglatribune.com/business/781141/%E0%A6%B0%E0%A6%AB%E0%A6%A4%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%86%E0%A6%B2%E0%A7%8B-%E0%A6%A6%E0%A7%87%E0%A6%96%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%85%E0%A6%AA%E0%A7%8D%E0%A6%B0%E0%A6%9A%E0%A6%B2%E0%A6%BF%E0%A6%A4-%E0%A6%AC%E0%A6%BE%E0%A6%9C%E0%A6%BE%E0%A6%B0,"বৈশ্বিক সংকটের মধ্যেও ঈর্ষণীয়ভাবে বেড়েছে পোশাক রফতানি। রাশিয়া-ইউক্রেন যুদ্ধের প্রভাবে বিশ্বমন্দায় ইউরোপ-আমেরিকার ক্রেতারা পণ্য কেনা কমিয়ে দিলেও আলো হয়ে দাঁড়িয়েছে অপ্রচলিত বাজারগুলো। প্রচলিত দেশের পাশাপাশি ১৭টি নতুন দেশে অন্তত চার হাজার মিলিয়ন ডলার পোশাক রফতানি হয়েছে। এমন তথ্য জানিয়েছেন গার্মেন্ট ব্যবসায়ীরা।,বিজিএমইএর পরিচালক মো. মহিউদ্দিন রুবেল এ প্রসঙ্গে বলেন ‘প্রচলিত বাজারগুলো ছাড়াও অপ্রচলিত বাজারে আমাদের পোশাক রফতানি আগের বছরের একই সময়ের মধ্যে ৩২ দশমিক ১৯ শতাংশ বেড়ে ৩ দশমিক শূন্য ৫ বিলিয়ন মার্কিন ডলার থেকে ৪ দশমিক শূন্য ৪ বিলিয়ন মার্কিন ডলারে পৌঁছেছে। তিনি উল্লেখ করেন, অপ্রচলিত বাজারের মধ্যে জাপানে রফতানি ৪২ দশমিক ৫৪ শতাংশ বেড়ে ৭৫৪ দশমিক ৭২ মিলিয়ন ডলারে পৌঁছেছে। ভারতেও আমাদের রফতানি উল্লেখযোগ্যভাবে ৫০ শতাংশ বেড়েছে, যার পরিমাণ ৫৪৮ দশমিক ৮৯ মিলিয়ন ডলার।’,গার্মেন্টস খাতের একাধিক উদ্যোক্তা জানান, প্রচলিত বাজার তথা ইউরোপ ও আমেরিকার বাইরে নতুন বাজারগুলো থেকে বাড়তি অর্ডার আসায় সার্বিকভাবে রফতানি বৃদ্ধিতে ভূমিকা রেখেছে। আর এই পোশাক রফতানির ওপর ভর করে দেশের অর্থনীতিও জোর কদমে এগিয়ে চলেছে।,বেশ কয়েকজন পোশাক কারখানার মালিক বলছেন, আগে কারখানায় ইউরোপ-আমেরিকান বায়ারদের পণ্য তৈরি হতো। ইউক্রেন-রাশিয়া সংকট শুরুর পর অর্ডার কমে যায়। তবে ২০২২ সালে ভারত-জাপান কিংবা অস্ট্রেলিয়ার মতো অপ্রচলিত বাজারে রফতানি করে ভালো আয় পাচ্ছেন তারা।,বিজিএমইএর তথ্য অনুযায়ী, সদ্য বিদায়ী বছরে বিভিন্ন দেশে বাংলাদেশ থেকে ৪৫ হাজার ৭০৯ মিলিয়ন মার্কিন ডলারের গার্মেন্টস পণ্য রফতানি হয়েছে, যা আগের বছর ছিল ৩৫ হাজার ৮১১ মিলিয়ন ডলার। শুধু নভেম্বর ও ডিসেম্বর মাসে আয় ১০ বিলিয়ন ডলার ছাড়িয়ে যায়।,তথ্য বলছে, ২০২২-২৩ অর্থবছরের প্রথম ছয় মাসে বাংলাদেশ থেকে ১২ হাজার ৬৬০ মিলিয়ন ডলার নিটওয়্যার এবং ১০ হাজার ৩৪০ ডলারের ওভেন পণ্য রফতানি হয়েছে।,এ প্রসঙ্গে বিজিএমইএর সভাপতি ফারুক হাসান বলেন,  অপ্রচলিত বাজারে বাংলাদেশের তৈরি পোশাকের চাহিদা বাড়ার পাশাপাশি উচ্চ মূল্যের পোশাক অপেক্ষাকৃত বেশি হারে রফতানি হওয়া এবং চীনসহ প্রধান প্রতিযোগীদের তুলনায় বড় বাজারগুলো থেকে বেশি হারে রফতানি আদেশ পাওয়া ডিসেম্বরে রেকর্ড রফতানির পেছনে বড় ভূমিকা রেখেছে।,বিজিএমইএর সংকলন অনুযায়ী, বাংলাদেশ থেকে রফতানি হওয়া পোশাকের অপ্রচলিত বাজার আটটি। ভারত, রাশিয়া, জাপানসহ বাজারগুলোর মধ্যে আছে অস্ট্রেলিয়া, ব্রাজিল, চিলি, চীন, দক্ষিণ কোরিয়া, মেক্সিকো, দক্ষিণ আফ্রিকা।,চলতি অর্থবছরের প্রথম ছয় মাসে ২৭ বিলিয়ন ডলারের পণ্য রফতানি করা হয়েছে, যা আগের অর্থবছরের একই সময়ের তুলনায় ১১ শতাংশ বেশি। এর মধ্যে তৈরি পোশাক পণ্যের দাম ছিল ২৩ বিলিয়ন ডলার। অর্থাৎ রফতানি আয়ের নতুন রেকর্ড অর্জনে সহায়তা করেছে তৈরি পোশাক খাত। একই সঙ্গে তা নভেম্বরে হওয়া রেকর্ডকেও ভেঙেছে। ডিসেম্বরে ৯ শতাংশের কিছু বেশি প্রবৃদ্ধি নিয়ে রফতানি হয়েছে ৫ দশমিক ৩৭ বিলিয়ন ডলারের পণ্য, যা একক মাসের হিসাবে এযাবৎকালের সর্বোচ্চ। এদিকে  রফতানি উন্নয়ন ব্যুরোর (ইপিবি) পরিসংখ্যান অনুসারে, ২০২২-২৩ অর্থবছরের জুলাই-ডিসেম্বর সময়ে ইউরোপীয় ইউনিয়নে বাংলাদেশের পোশাক রফতানি ১৬ দশমিক ৬১ শতাংশ বেড়ে ১১ দশমিক ৫০ বিলিয়ন ডলারে দাঁড়িয়েছে। ২০২১-২২ অর্থবছরের একই সময়ে যার পরিমাণ ছিল ৯ দশমিক ৮৭ বিলিয়ন ডলার।,এ প্রসঙ্গে বিজিএমইএর পরিচালক মো. মহিউদ্দিন রুবেল বলেন, ‌‘যদি ইউরোপীয় ইউনিয়নে আমাদের প্রধান রফতানি বাজারগুলোর দিকে লক্ষ্য করি, তাহলে দেখতে পাই জার্মানিতে আমাদের রফতানি গত বছরের একই সময়ের তুলনায় ৩ দশমিক ৫৪ শতাংশ বেড়ে ৩ দশমিক ৪৫ বিলিয়ন ডলারে পৌঁছেছে। চলতি ২০২২-২০২৩ অর্থবছরের প্রথম ছয় মাসে স্পেন এবং ফ্রান্সে আমাদের রফতানি যথাক্রমে ১৭ দশমিক ৬২ শতাংশ এবং ৩৩ দশমিক শূন্য ৮ শতাংশ বেড়ে ১ দশমিক ৭০ বিলিয়ন ডলার এবং ১ দশমিক ৪১ বিলিয়ন ডলারে উন্নীত হয়েছে। অন্যদিকে, উল্লেখিত সময়ের মধ্যে পোল্যান্ডে আমাদের রফতানি ১৮ দশমিক ৪৩ শতাংশ কমেছে।,তিনি  বলেন, ‘যুক্তরাষ্ট্রে আমাদের তৈরি পোশাক রফতানি ২০২২-২৩ সালের জুলাই-ডিসেম্বরে ৪ দশমিক ২৭ বিলিয়ন মার্কিন ডলারে দাঁড়িয়েছে, যার প্রবৃদ্ধি গত বছরের একই সময়েরে তুলনায় মাত্র ১ দশমিক ১১ শতাংশ। একই সময়ে যুক্তরাজ্য ও কানাডায় রফতানি যথাক্রমে ১১ দশমিক ৮৯ শতাংশ এবং ২৮ দশমিক ৪২ শতাংশ বেড়ে ২ দশমিক ৩৯ বিলিয়ন ডলার এবং ৭৭৪ দশমিক ১৬ মিলিয়ন ডলারে পৌঁছেছে।",bn,2023-01-12T11:00:00+06:00
Banglatribune,বিটিএসের খোঁজে বাড়ি থেকে পালালো ২ পাকিস্তানি কিশোরী,foreign,https://www.banglatribune.com/foreign/asia/781145/%E0%A6%AC%E0%A6%BF%E0%A6%9F%E0%A6%BF%E0%A6%8F%E0%A6%B8%E0%A7%87%E0%A6%B0-%E0%A6%96%E0%A7%8B%E0%A6%81%E0%A6%9C%E0%A7%87-%E0%A6%AC%E0%A6%BE%E0%A7%9C%E0%A6%BF-%E0%A6%A5%E0%A7%87%E0%A6%95%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%B2%E0%A7%8B-%E0%A7%A8-%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF,"ওই এলাকার পুলিশের জ্যেষ্ঠ কর্মকর্তা আবরাজ আলি আব্বাসি জানান, 'শনিবার করাচি শহরের কোরাঙ্গি থেকে নিখোঁজ হয় ওই দুই মেয়ে। তাদের একজনের বয়স ১৩ অন্যজনের ১৪।',এক ভিডিও বার্তা আব্বাসি আরও বলেন, 'নিখোঁজের খবর পেয়ে তাদের বাড়িতে তল্লাশি চালিয়ে একটি ডায়েরি পেয়েছে পুলিশ। বিটিএস সদস্যদের সঙ্গে দেখা করতে দক্ষিণ কোরিয়ায় যাওয়ার পরিকল্পনা লেখা ছিল তাতে।',তিনি বলেন, 'ডায়েরি থেকে আমরা ট্রেনের সময়সূচির কথা জানতে পেরেছি। তারা অন্য এক বন্ধুর সঙ্গে পালিয়ে যাওয়ার পরিকল্পনা করে। এরপরই আমরা তাদের দ্রুত ট্র্যাক করা শুরু করি। আমরা জানতে পারি তারা লাহোর শহরে পুলিশের হেফাজতে ছিল। লাহোরে পুলিশের সঙ্গে সমন্বয় করে তাদের করাচির বাড়িতে নিয়ে আসার ব্যবস্থা করা হয়েছে। ",bn,2023-01-12T11:57:37+06:00
Banglatribune,মনোয়ার হোসেন মিয়ানমারের নতুন রাষ্ট্রদূত,national,https://www.banglatribune.com/national/781146/%E0%A6%AE%E0%A6%A8%E0%A7%8B%E0%A6%AF%E0%A6%BC%E0%A6%BE%E0%A6%B0-%E0%A6%B9%E0%A7%8B%E0%A6%B8%E0%A7%87%E0%A6%A8-%E0%A6%AE%E0%A6%BF%E0%A6%AF%E0%A6%BC%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%A6%E0%A7%82%E0%A6%A4,"পররাষ্ট্র মন্ত্রণালয়ের কর্মকর্তা মো. মনোয়ার হোসেনকে মিয়ানমারের নতুন রাষ্ট্রদূত হিসেবে নিয়োগ দিয়েছে সরকার।,বিসিএস ২০ ব্যাচের কর্মকর্তা মনোয়ার হোসেন বর্তমানে জাতিসংঘ বাংলাদেশ অফিসের উপপ্রধান হিসেবে কর্মরত রয়েছেন।,পররাষ্ট্র মন্ত্রণালয়ের এক বিজ্ঞপ্তিতে জানানো হয়, তিনি মোহাম্মদ মনজুরুল ইসলামের স্থলাভিষিক্ত হবেন।,তিনি পররাষ্ট্র মন্ত্রণালয়, ওয়াশিংটন, সিঙ্গাপুরসহ বিভিন্ন পদে কর্মরত ছিলেন।,মনোয়ার হোসেন চট্টগ্রাম মেডিকেল কলেজ থেকে এমবিবিএস পাস করেছেন এবং সিঙ্গাপুরের ন্যানিয়ং বিশ্ববিদ্যালয় থেকে পিএইডি ডিগ্রি অর্জন করেছেন।",bn,2023-01-12T11:59:44+06:00
Banglatribune,দুর্গাপুর পৌরসভায় উপনির্বাচনে ভোট চলছে,country,https://www.banglatribune.com/country/781142/%E0%A6%A6%E0%A7%81%E0%A6%B0%E0%A7%8D%E0%A6%97%E0%A6%BE%E0%A6%AA%E0%A7%81%E0%A6%B0-%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE%E0%A7%9F-%E0%A6%89%E0%A6%AA%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%AD%E0%A7%8B%E0%A6%9F-%E0%A6%9A%E0%A6%B2%E0%A6%9B%E0%A7%87,"নেত্রকোনার দুর্গাপুর পৌরসভার উপনির্বাচনে মেয়র পদে ভোট গ্রহণ শুরু হয়েছে। আজ বৃহস্পতিবার সকাল সাড়ে ৮টা থেকে শুরু হওয়া এ ভোট চলবে বিকাল সাড়ে ৪টা পর্যন্ত। সকালে ঘন কুয়াশার জন্য ভোটারের উপস্থিতি কম থাকলেও বেলা  বাড়ার সঙ্গে সঙ্গে উপস্থিতি বাড়ে ভোটারের।,পৌরসভার এই উপনির্বাচনে আওয়ামী লীগ মনোনীত মেয়র প্রার্থী মাওলানা আব্দুস সালাম নৌকা প্রতীক, ইসলামী আন্দোলন বাংলাদেশ মনোনীত আব্দুল মান্নান হাতপাখা এবং স্বতন্ত্র প্রার্থী শুভেন্দু সরকার পিন্টু নারিকেল গাছ প্রতীকে প্রতিদ্বন্দ্বিতা করছেন।,জেলা নির্বাচন অফিসের তথ্যমতে, নয়টি ওয়ার্ডে ৯টি কেন্দ্রে ইভিএম পদ্ধতিতে ২০ হাজার ৭৮১ জন ভোটার ভোট দেবেন। তাদের মধ্যে পুরুষ ১০ হাজার ৬৬ এবং নারী ১০ হাজার ৭১৫ জন।,নির্বাচন নির্বিঘ্ন করতে আইনশৃঙ্খলা বাহিনী মোতায়েন করা হয়েছে বলে জানালেন জেলা নির্বাচন কর্মকর্তা আব্দুল লতিফ শেখ।,গত ১৮ অক্টোবর এই পৌরসভায় আলাউদ্দিন আলাল মারা যাওয়ার পর মেয়রের এই পদটিতে আজ উপনির্বাচন অনুষ্ঠিত হচ্ছে।",bn,2023-01-12T10:57:32+06:00
Banglatribune,ভারতীয় দুই সিরাপ ব্যবহারে বিশ্ব স্বাস্থ্য সংস্থার সতর্কবার্তা,foreign,https://www.banglatribune.com/foreign/india/781140/%E0%A6%AD%E0%A6%BE%E0%A6%B0%E0%A6%A4%E0%A7%80%E0%A7%9F-%E0%A6%A6%E0%A7%81%E0%A6%87-%E0%A6%B8%E0%A6%BF%E0%A6%B0%E0%A6%BE%E0%A6%AA-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF-%E0%A6%B8%E0%A6%82%E0%A6%B8%E0%A7%8D%E0%A6%A5%E0%A6%BE%E0%A6%B0,"উল্লেখ্য, গত ২৯ ডিসেম্বর উজবেকিস্তানের স্বাস্থ্য মন্ত্রণালয় দাবি করে ভারতীয় কোম্পানির তৈরি সর্দি-কাশির সিরাপ খেয়ে ১৮ শিশুর মৃত্যু হয়েছে। ২১ জনের মধ্যে ১৮ শিশু নয়ডাভিত্তিক ম্যারিওন বায়োটেকের ডক-১ ম্যাক্স সিরাপ খেয়েছিল। তারপরই তীব্র শ্বাসকষ্টে তাদের মৃত্যু হয়। সর্দি ও ফ্লুর উপসর্গের চিকিৎসা হিসেবে কোম্পানির ওয়েবসাইটে এটি বাজারজাত করা হয়।,বুধবার (১১ জানুয়ারি) এক সতর্কবার্তা ডব্লিউএইচও জানিয়েছে, ম্যারিওন বায়োটেকের তৈরি দুটি কাশির সিরাপ হলো অ্যাম্ব্রনল সিরাপ এবং ডক-১ ম্যাক্স সিরাপ। ল্যাবরেটরি পরীক্ষা দেখা গেছে, দুটি ওষুধে খুব বেশি পরিমাণে ডাইইথিলিন গ্লাইকল ও ইথিলিন রয়েছে। বিশ্ব স্বাস্থ্য সংস্থা সতর্কতা জারি করে বলেছে, ম্যারিওন,বায়োটেকের তৈরি ওষুধ সাবস্ট্যান্ডার্ড মেডিক্যাল প্রোডাক্টস। এই ওষুধ গুণগতমান পূরণে ব্যর্থ হয়েছে। এগুলো নিরাপদ নয়। এই দুই ওষুধের ব্যবহারে শিশুরা গুরুতর অসুস্থ হয়ে পড়তে পারে, কিংবা মৃত্যুও হতে পারে।,উজবেকিস্তানে ১৯ শিশু মৃত্যুর সঙ্গে ওই কাশির সিরাপের সম্পর্ক রয়েছে বলে জানিয়েছে ডব্লিউওএইচও। এর আগে গামিবিয়ায় ৬৬ শিশু মৃত্যুর ঘটনায় ভারতীয় একটি সংস্থার চারটি কাশির সিরাপকে দায়ী করে বিশ্ব স্বাস্থ্য সংস্থা। যদিও পরে ওই সংস্থার সিরাপের কারণেই যে শিশু মৃত্যু হয়েছিল এমন প্রমাণ মেলেনি। ",bn,2023-01-12T10:36:38+06:00
Banglatribune,সরকারি কর্মচারীদের মন খারাপ,national,https://www.banglatribune.com/national/781139/%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%BF-%E0%A6%95%E0%A6%B0%E0%A7%8D%E0%A6%AE%E0%A6%9A%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%AE%E0%A6%A8-%E0%A6%96%E0%A6%BE%E0%A6%B0%E0%A6%BE%E0%A6%AA,"সরকারি কর্মকর্তা-কর্মচারীদের ধারণা ছিল মূল্যস্ফীতির ধকল কাটাতে সরকার নিশ্চয়ই আগামী ২০২৩-২৪ অর্থবছরের প্রস্তাবিত বাজেটে একটি সুসংবাদ দেবে। আগামী জাতীয় সংসদ নির্বাচনের আগে সরকার প্রশাসনের সব কর্মকর্তা-কর্মচারীর জন্য নতুন পে স্কেল এবং তার আগ পর্যন্ত মহার্ঘ ভাতা দেওয়ার একটি ঘোষণা অন্তত দেবে। কিন্তু গত মঙ্গলবার (১০ জানুয়ারি) ‘এই মুহূর্তে নতুন পে-স্কেল বা মহার্ঘ ভাতা নয়’, জাতীয় সংসদে অর্থমন্ত্রী আ হ ম মুস্তফা কামালের এমন বক্তব্যের পর সরকারি কর্মকর্তা-কর্মচারীদের মন খারাপ হয়েছে। বিশেষ করে কর্মচারীদের মন বেশি খারাপ হয়েছে। সংশ্লিষ্ট কর্মকর্তাদের সঙ্গে কথা বলে এমন তথ্য জানা গেছে।,ওই দিন সংসদে প্রশ্নোত্তর পর্বে গণফোরামের সংসদ সদস্য মোকাব্বির খানের প্রশ্নের জবাবে অর্থমন্ত্রী সংসদকে সরকারি কর্মচারীদের জন্য নতুন পে-স্কেল বা মহার্ঘ ভাতার কোনও পরিকল্পনা না থাকার কথা জানান।,অর্থমন্ত্রী বলেন, ‌‘সরকার ২০১৫ সালে জাতীয় বেতন স্কেল আদেশ জারি করেছে, যা বর্তমানে বলবৎ রয়েছে। অতীতে বেতন স্কেল আদেশে সরকারি কর্মচারীদের প্রতিবছর নির্ধারিত পরিমাণে বেতন বৃদ্ধির সুবিধা ছিল। কিন্তু জাতীয় বেতন স্কেল ২০১৫-এ মূল বেতনের শতকরা হারে বেতন বৃদ্ধির বিধানের কারণে সরকারি কর্মচারীদের একটি নির্ধারিত হারে নির্দিষ্ট সীমা পর্যন্ত বার্ষিক বেতন বৃদ্ধি ঘটে, যা সর্বস্তরের সরকারি কর্মচারীর জীবনমান উন্নয়নে ইতিবাচক ভূমিকা রেখে আসছে। কিন্তু করোনা-পরবর্তী বৈশ্বিক মন্দা পরিস্থিতিতে বিশ্বে দ্রব্যমূল্যের ঊর্ধ্বগতিসহ মূল্যস্ফীতি দেখা দিয়েছে, যার প্রভাব বাংলাদেশেও পড়েছে। মূল্যস্ফীতি নিয়ন্ত্রণে বাজার পরিস্থিতি স্বাভাবিক করার লক্ষ্যে সরকার নানামুখী পদক্ষেপ নিয়েছে।,আ হ ম মুস্তফা কামাল বলেন, ‘বিরাজমান পরিস্থিতিতে সীমিত আয়ের মানুষের জীবনযাত্রার মান স্বাভাবিক রাখার লক্ষ্যে সরকার ‘ফ্যামিলি কার্ডের’ মাধ্যমে স্বল্পমূল্যে নিত্যপ্রয়োজনীয় দ্রব্যাদি প্রদানের কার্যক্রম চালু করেছে। জনসাধারণের আর্থিক সক্ষমতা বৃদ্ধির লক্ষ্যে বাস্তবমুখী পদক্ষেপ গ্রহণে সরকার সচেষ্ট আছে। এ পরিস্থিতিতে সরকারি কর্মচারীদের জন্য নতুন পে স্কেল বা মহার্ঘ ভাতা প্রদানের কোনও পরিকল্পনা নেই।’,এদিকে স্থায়ী পে-কমিশন গঠনসহ ২৫ দফা দাবি উপস্থাপন করেছে বাংলাদেশ সচিবালয়ে কর্মকর্তা-কর্মচারী সংযুক্ত পরিষদ। সম্প্রতি নিত্যপ্রয়োজনীয় জিনিসের দাম বাড়লেও কর্মকর্তা-কর্মচারীদের বেতন বাড়েনি। এই ২৫ দফার প্রথমেই স্থায়ী পে-কমিশন গঠনসহ কমিশনে কর্মচারী সংগঠনের প্রতিনিধি রাখা এবং নতুন পে-কমিশন বাস্তবায়ন না হওয়া পর্যন্ত ৫০ শতাংশ মহার্ঘ ভাতার দাবি উপস্থাপন করেছেন সংগঠনটির নেতারা।,এর সপক্ষে অনেকটাই সোচ্চার হয়ে উঠেছেন সচিবালয়ের কর্মকর্তা-কর্মচারীরা। জেলা-উপজেলা প্রশাসনের কর্মকর্তা-কর্মচারীরাও এর ব্যতিক্রম নন। ইতোমধ্যে তারা তাদের ২৫ দফা দাবির সমর্থনে জনমত গড়ে তোলারও চেষ্টা করছেন।, ,এ প্রসঙ্গে জানতে চাইলে কৃষি মন্ত্রণালয়ের উপসচিব পদমর্যাদার এক কর্মকর্তা নাম প্রকাশ না করার শর্তে বলেছেন, ‘অর্থমন্ত্রী মহোদয়ের বক্তব্যে আমরা কিছুটা মর্মাহত হয়েছি। করোনার কঠিন পরিস্থিতির পরে রাশিয়া-ইউক্রেন যুদ্ধের প্রভাবে সারা বিশ্বে এক ধরনের সংকট সৃষ্টি হয়েছে। বাংলাদেশও এর বাইরে নয়। এর প্রভাবে বেড়েছে মূল্যস্ফীতি। সব জিনিসপত্রের দাম বেড়েছে দ্বিগুণেরও বেশি। এ সময় বিদ্যমান বেতনে সংসার চালানো খুবই কঠিন। তাই মহার্ঘ ভাতা ও নতুন পে স্কেল ঘোষণার বিষয়টি ছিল অনেকটাই প্রত্যাশিত। তবে আমরা এখনও আশাবাদী, নিশ্চয়ই মাননীয় প্রধানমন্ত্রী এ বিষয়টি বিবেচনা করবেন।’, ,এক প্রশ্নের জবাবে দিনাজপুর জেলা প্রশাসনের কর্মচারী দেলোয়ার হোসেন (ছদ্মনাম) বলেছেন, ‘আমরা বিশ্বাস করি সরকার তার প্রশাসনের কর্মকর্তা-কর্মচারীদের প্রতি সহানুভূতিশীল। সরকার এত কঠিন হবে না। সারা দেশেই সব ধরনের জিনিসপত্রের দাম বেড়েছে। এমন পরিস্থিতিতে আমরা অনেকটাই অসহায়।’,এদিকে সচিবালয়ের কর্মকর্তা-কর্মচারীদের মধ্যে বিতরণ করা হচ্ছে তাদের দাবি-সংবলিত প্রচারপত্র। আগামী বছরের শেষে অথবা পরের বছরের প্রথম সপ্তাহে দেশে অনুষ্ঠিত হবে জাতীয় নির্বাচন। সেই নির্বাচনকে কেন্দ্র করে এই সময়ের মধ্যে আন্দোলনের আড়ালে কোনও প্রকার নাশকতা বা অস্থিরতা সৃষ্টি হয় কিনা, তা নিয়েও সরকারের সংশ্লিষ্ট বিভাগ সতর্ক রয়েছে।,জানা গেছে, সচিবালয়ের কর্মকর্তা-কর্মচারীদের ২৫ দফা দাবির প্রতি সরকারের নীতিনির্ধারণী মহলের যথেষ্ট সহানুভূতি রয়েছে। এ বিষয়টি সরকারের বিবেচনায়ও রয়েছে বলে জানিয়েছে একটি সূত্র। সূত্র জানিয়েছে, বর্তমান সরকার বিশ্ব পরিস্থিতি বিবেচনায় ইতোমধ্যে সরকারি কর্মকর্তা-কর্মচারীদের বিভিন্ন সুযোগ-সুবিধা দিয়েছে।,এ প্রসঙ্গে বাংলাদেশ সচিবালয় কর্মকর্তা-কর্মচারী সংযুক্ত পরিষদের মহাসচিব মোহাম্মদ তোয়াহা জানিয়েছেন, ‘কোনও আন্দোলন নয়, সংগ্রামও নয়, আমরা আমাদের পক্ষের দাবিগুলো উপস্থাপন করেছি মাত্র। এখন এগুলো সরকারের পক্ষে কতটুকু বাস্তবায়নযোগ্য তা সরকারের বিষয়। তবে আমরা বিশ্বাস করি, বাজার পরিস্থিতি বিবেচনা করে নিশ্চয়ই সরকারের সংশ্লিষ্টরা একটি সুসংবাদ আমাদের দেবে।’,তবে অর্থমন্ত্রীর ‘সরকারি কর্মচারীদের জন্য নতুন পে-স্কেল বা মহার্ঘ ভাতার কোনও পরিকল্পনা এই মুহূর্তে সরকারের নেই’, এমন বক্তব্য শেষ কথা নয় বলেও মনে করেন তিনি। তোয়াহা জানিয়েছেন, সব পরিস্থিতি বিবেচনা করেই সরকার একটা ভালো ঘোষণা দেবে। ‘“এই মুহূর্তে” না হলেও, কিছু সময় পরেই দেবেন, এমন বিশ্বাসই আমরা তার ওপর রাখতে চাই,’ যোগ করেন তিনি।,এদিকে বাংলাদেশ সচিবালয়ে কর্মকর্তা-কর্মচারী সংযুক্ত পরিষদ বলেছে, জাতীয় পে-স্কেল ২০১৫ বাস্তবায়নের পর তেল-গ্যাস-বিদ্যুৎসহ নিত্যপ্রয়োজনীয় জিনিসপত্রের মূল্যবৃদ্ধির ফলে সরকারি কর্মচারীরা আজ দিশেহারা হয়ে মানবেতর জীবনযাপন করছেন। প্রতিটি পণ্যের দাম দুই থেকে তিনগুণ বাড়লেও সাত বছর ধরে পে-স্কেল না দেওয়ায় সরকারি কর্মচারীদের বেতন বাড়েনি। তাই আগামী অর্থবছরের বাজেটে জাতীয় পে-স্কেলের আগের মতো কমিটি গঠন করে নতুন স্কেল কার্যক্রম চালু করাসহ এই ২৫ দফা দাবি পেশ করা হয়েছে।",bn,2023-01-12T12:00:00+06:00
Banglatribune,ঢাকা-চট্টগ্রাম মহাসড়কে বাস উল্টে খাদে,country,https://www.banglatribune.com/country/781150/%E0%A6%A2%E0%A6%BE%E0%A6%95%E0%A6%BE-%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%AE%E0%A6%B9%E0%A6%BE%E0%A6%B8%E0%A7%9C%E0%A6%95%E0%A7%87-%E0%A6%AC%E0%A6%BE%E0%A6%B8-%E0%A6%89%E0%A6%B2%E0%A7%8D%E0%A6%9F%E0%A7%87-%E0%A6%96%E0%A6%BE%E0%A6%A6%E0%A7%87,"নারায়ণগঞ্জের ঢাকা-চট্টগ্রাম মহাসড়কে তারাবো সুপার নামে একটি বাস নিয়ন্ত্রণ হারিয়ে খাদে পড়ে গেছে। এতে ২৫ জন আহত হয়েছেন। বৃহস্পতিবার (১২ জানুয়ারি) সকালে ঢাকা-চট্টগ্রাম মহাসড়কের মৌচাক এলাকায় এ দুর্ঘটনা ঘটে।,তাৎক্ষণিকভাবে আহতদের নাম-পরিচয় জানা যায়নি। তারা বিভিন্ন হাসপাতালে চিকিৎসাধীন রয়েছেন।,পুলিশ ও স্থানীয় সূত্রে জানা যায়, সকাল সাড়ে ৭টার দিকে চট্টগ্রামগামী লেন দিয়ে ৩৫-৪০ জন গার্মেন্ট শ্রমিক নিয়ে বাসটি আদমজী ইপিজেডের দিকে যাচ্ছিল। হঠাৎ মৌচাক এলাকায় বাসটি নিয়ন্ত্রণ হারিয়ে খাদে পড়ে যায়। এতে বাসের ১০ জন শ্রমিক আহত হয়েছেন।,কাঁচপুর হাইওয়ে থানার ভারপ্রাপ্ত কর্মকর্তা (ওসি) এসএম আবুল কাশেম আজাদ বাংলা ট্রিবিউনকে বলেন, ‘একটি বাস দুর্ঘটনা ঘটেছে। তবে এ বিষয়ে বিস্তারিত বলতে পারবেন শিমরাইল ক্যাম্পের টিআই একেএম শরফুদ্দীন।’,যোগাযোগ করা হলে কাঁচপুর হাইওয়ে থানার শিমরাইল ক্যাম্পের টিআই একেএম শরফুদ্দীন বলেন, ‘মাদানীনগর মাদ্রাসার পাশে দিয়ে তারাবো সুপার নামে একটি বাস যাওয়ার সময় নিয়ন্ত্রণ হারিয়ে সড়কের পাশে খাদে পড়ে যায়। এতে দুজন আহত হয়েছেন। তাদের একজন হাতে এবং অপরজন পায়ে আঘাত পেয়েছেন। একজনকে ঢাকা মেডিক্যাল হাসপাতালে এবং অপরজনকে অন্য হাসপাতালে পাঠানো হয়েছে। এ ছাড়া আরও অনেকে সামান্য আহত হয়েছেন, তারা প্রাথমিক চিকিৎসা নিয়ে বাড়ি ফিরে গেছেন। বাসের যাত্রীরা সবাই গার্মেন্ট শ্রমিক।’,তিনি জানান, ঘটনাস্থল থেকে বাসটি জব্দ করা হলেও ড্রাইভার-হেলপার পালিয়ে গেছে। এ ঘটনায় আইনগত ব্যবস্থা নেওয়া হবে।",bn,2023-01-12T12:39:34+06:00
Banglatribune,মেট্রোরেল স্টেশনে জন্ম নিলো শিশু,others,https://www.banglatribune.com/others/capital-city/781149/%E0%A6%AE%E0%A7%87%E0%A6%9F%E0%A7%8D%E0%A6%B0%E0%A7%8B%E0%A6%B0%E0%A7%87%E0%A6%B2-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8%E0%A7%87-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8-%E0%A6%9C%E0%A6%A8%E0%A7%8D%E0%A6%AE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%A8%E0%A6%BE%E0%A6%B0%E0%A7%80,"মেট্রোরেলের আগারগাঁও স্টেশনে একটি শিশুর জন্ম হয়েছে। সোনিয়া রানী রায় শিশুটির জন্ম দিয়েছেন। বৃহস্পতিবার (১২ জানুয়ারি) সকাল পৌনে ৯টার দিকে আগারগাঁও স্টেশনে ছেলেসন্তানের জন্ম দেন তিনি।,মেট্রোরেলের ভেতর অসুস্থ হয়ে পড়লে রোভার স্কাউট ও মেট্রোরেলের প্রাথমিক প্রতিবিধানকারীর তত্ত্বাবধানে সোনিয়া রানী রায় সন্তান প্রসব করেন বলে জানান সোনিয়ার স্বামী সুকান্ত সাহা।,সুকান্ত সাহা গণমাধ্যমকে বলেন, ‘আমার স্ত্রীকে নিয়মিতই চিকিৎসকের কাছে চেকআপ করাই। আজ তাকে হাসপাতালে ভর্তি করানোর জন্য নিয়ে যাচ্ছিলাম। উত্তরা উত্তর স্টেশন থেকে উঠি আমরা। পরে মেট্রোরেলের ভেতরেই প্রসববেদনা ওঠে আমার স্ত্রীর। সবাই তাৎক্ষণিক সহযোগিতা করলে মেট্রোরেলের ফার্স্ট এইড কক্ষে আমার স্ত্রী সন্তান জন্ম দেয়।’,তিনি আরও বলেন, ‘মা ও ছেলে দুজনেই সুস্থ আছে। এখন তাদের হাসপাতালে ভর্তি করা হয়েছে। মেট্রোরেল কর্তৃপক্ষ আমাকে অ্যাম্বুলেন্সের ব্যবস্থা করে দিয়েছে। আমি সবােইকে কৃতজ্ঞতা প্রকাশ করে শেষ করতে পারবো না।’,বিষয়টি নিশ্চিত করে আগারগাঁও স্টেশনের ম্যানেজার মাহফুজুর রহমান বলেন, ‘উত্তরা উত্তর স্টেশন থেকে এসে আগারগাঁও স্টেশনে সাড়ে ৮টার দিকে নামেন ওই নারী। তিনি মেট্রোরেলের ভেতরেই অসুস্থ হয়ে পড়েন। স্টেশনের কর্তব্যরত নারী স্কাউট সদস্যরা ওই নারীর সেবাকাজে অংশ নেন। পরে ওই নারীকে ধানমন্ডির একটি হাসপাতালে পাঠানো হয়েছে।’",bn,2023-01-12T12:34:10+06:00
Banglatribune,কাজী ফুড ও দারাজের মধ্যে চুক্তি সই,press-release,https://www.banglatribune.com/press-release/781151/%E0%A6%95%E0%A6%BE%E0%A6%9C%E0%A7%80-%E0%A6%AB%E0%A7%81%E0%A6%A1-%E0%A6%93-%E0%A6%A6%E0%A6%BE%E0%A6%B0%E0%A6%BE%E0%A6%9C%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%9A%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%B8%E0%A6%87,"সম্প্রতি কাজী ফুড ইন্ডাস্ট্রিজ লিমিটেড ও দারাজ বাংলাদেশ লিমিটেডের মধ্যে একটি চুক্তি সই হয়েছে। এই চুক্তির পরিপ্রেক্ষিতে কাজী ফার্মস কিচেনের বেকারি ও শুঁটকি মাছ পণ্য সারা দেশে ভোক্তাদের কাছে পৌঁছে দেবে দারাজ। বৃহস্পতিবার (১২ জানুয়ারি) এক সংবাদ বিজ্ঞপ্তিতে এ তথ্য জানানো হয়েছে।,অনুষ্ঠানে ছিলেন কাজী ফুডের প্রধান নির্বাহী কর্মকর্তা তানভীর হায়দার চৌধুরীসহ উভয় প্রতিষ্ঠানের ঊর্ধ্বতন কর্মকর্তারা।, , ",bn,2023-01-12T12:43:58+06:00
Banglatribune,টিভিতে আজকের খেলা (১২ জানুয়ারি ২০২৩),sport,https://www.banglatribune.com/sport/other-sports/781147/%E0%A6%9F%E0%A6%BF%E0%A6%AD%E0%A6%BF%E0%A6%A4%E0%A7%87-%E0%A6%86%E0%A6%9C%E0%A6%95%E0%A7%87%E0%A6%B0-%E0%A6%96%E0%A7%87%E0%A6%B2%E0%A6%BE-%E0%A7%A7%E0%A7%A8-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A7%A8%E0%A7%A6%E0%A7%A8%E0%A7%A9," , , , , ",bn,2023-01-12T12:16:45+06:00
Banglatribune,লিগ কাপ থেকে সিটির বিদায়,sport,https://www.banglatribune.com/sport/football/781148/%E0%A6%B2%E0%A6%BF%E0%A6%97-%E0%A6%95%E0%A6%BE%E0%A6%AA-%E0%A6%A5%E0%A7%87%E0%A6%95%E0%A7%87-%E0%A6%B8%E0%A6%BF%E0%A6%9F%E0%A6%BF%E0%A6%B0-%E0%A6%AC%E0%A6%BF%E0%A6%A6%E0%A6%BE%E0%A7%9F,"ইংলিশ লিগ কাপে টানা দ্বিতীয়বার ব্যর্থ হলো ম্যানচেস্টার সিটি। কোয়ার্টার ফাইনালে সাউদাম্পটনের কাছে ২-০ গোলে হেরে বিদায় নিশ্চিত হয়েছে তাদের।,অথচ প্রিমিয়ার লিগ পয়েন্ট টেবিলে সাউদাম্পটন তলানীর একটি দল। দুটি গোলই তারা তুলে নেয় প্রথমার্ধে। ২৩ মিনিটে অগ্রগামিতা এনে দেন সেকু মারা। ২৮ মিনিটে দ্বিতীয় গোলটি করেছেন মুসা জেনেপো। তার পর সিটিকে কখনোই ভয়ঙ্কর মনে হয়নি। ২০১৪ সালের পর ছয়বার লিগ কাপ জেতা সিটি লক্ষ্যে একটি শটও নিতে পারেনি।,ইংলিশ জায়ান্টরা ব্যর্থ হলেও স্প্যানিশ জায়ান্ট রিয়াল মাদ্রিদ ঠিকই জয়ের দেখা পেয়েছে। স্প্যানিশ সুপার কাপের সেমিফাইনালে ভ্যালেন্সিয়াকে হারিয়ে ফাইনালে জায়গা করে নিয়েছে। রিয়াদে অনুষ্ঠিত ম্যাচটি নির্ধারিত সময়ে ১-১ গোলে ড্র ছিল। তার পর শুটআউটে মাদ্রিদের অভিজাতরা ৪-৩ গোলে ম্যাচ জিতে শিরোপা মঞ্চে জায়গা করে নিয়েছে।,ভ্যালেন্সিয়ার হয়ে একটি গোল মিস করেছেন ইরেই কমার্ট। আরেকটি রুখে দিয়েছেন রিয়াল মাদ্রিদ গোলকিপার থিবো কুর্তোয়া।",bn,2023-01-12T12:33:17+06:00
Banglatribune,বাংলাদেশের উন্নয়ন এখন দৃশ্যমান: টিপু মুনশি,national,https://www.banglatribune.com/national/780929/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8-%E0%A6%8F%E0%A6%96%E0%A6%A8-%E0%A6%A6%E0%A7%83%E0%A6%B6%E0%A7%8D%E0%A6%AF%E0%A6%AE%E0%A6%BE%E0%A6%A8-%E0%A6%9F%E0%A6%BF%E0%A6%AA%E0%A7%81-%E0%A6%AE%E0%A7%81%E0%A6%A8%E0%A6%B6%E0%A6%BF,"বাণিজ্যমন্ত্রী টিপু মুনশি বলেছেন, প্রধানমন্ত্রী শেখ হাসিনার নেতৃত্বে বাংলাদেশ বঙ্গবন্ধুর স্বপ্নের সোনার বাংলা বাস্তবায়নের পথে দ্রুত এগিয়ে যাচ্ছে। বাংলাদেশের উন্নয়ন এখন দৃশ্যমান।,মঙ্গলবার (১০ জানুয়ারি) রাজধানীর আগারগাঁওয়ে ২৮ নম্বর ওয়ার্ড এলাকায় ফ্যামিলি কার্ডধারী মানুষের মাঝে চলতি জানুয়ারি মাসের টিসিবি’র ভর্তুকি মূল্যে পণ্য বিক্রয় কার্যক্রম উদ্বোধন অনুষ্ঠানে তিনি এ কথা বলেন।,তথ্য মন্ত্রণালয় থেকে পাঠানো সংবাদ বিজ্ঞপ্তিতে এসব তথ্য জানানো হয়েছে।,বাণিজ্যমন্ত্রী বলেন, বিশ্বের উন্নত দেশগুলো যখন অর্থনৈতিকভাবে খুবই খারাপ সময় কাটাচ্ছিল, সে সময়ও বাংলাদেশের অর্থনীতি সচল ছিল। ফলে সঠিকভাবেই কোভিড-১৯ মোকাবিলা করে এগিয়ে যাচ্ছে বাংলাদেশ। অনেক উন্নত দেশের তুলনায় আমরা ভালো আছি।,তিনি বলেন, মেহনতি মানুষের জন্য বঙ্গবন্ধু সারাজীবন সংগ্রাম করে গেছেন, তাদের কথা চিন্তা করে প্রধানমন্ত্রীর নির্দেশে দেশের এক কোটি সীমিত আয়ের পরিবারকে ভর্তুকি মূল্যে বঙ্গবন্ধুর হাতে গড়া টিসিবি’র মাধ্যমে তেল, ডাল, চিনিসহ কয়েকটি নিত্যপ্রয়োজনীয় পণ্য বিক্রয়ের কার্যক্রম শুরু করা হয়। দেশব্যাপী এখন এক কোটি পরিবারকে মাসে একবার এ সকল পণ্য দেওয়া হচ্ছে, এতে উপকৃত হচ্ছে প্রায় পাঁচ কোটি মানুষ। পরিস্থিতি স্বাভাবিক না হওয়া পর্যন্ত মেহনতি মানুষের জন্য এ কার্যক্রম অব্যাহত থাকবে। এজন্য সরকারকে বছরে পাঁচ হাজার কোটি টাকার বেশি ভর্তুকি দিতে হচ্ছে। ইউক্রেন-রাশিয়া যুদ্ধের কারণে নতুন করে নিত্যপ্রয়োজনীয় পণ্যের মূল্য অস্বাভাবিক হারে বেড়ে গেছে। আমাদের নিত্যপ্রয়োজনীয় পণ্যের প্রায় ৯০ ভাগ আমদানিনির্ভর। মানুষকে কিছুটা হলেও স্বস্তি দেওয়ার জন্য বাণিজ্য মন্ত্রণালয়ের এ কার্যক্রম অব্যাহত রাখা হবে।,এসময় বাণিজ্য মন্ত্রণালয়ের সিনিয়র সচিব তপন কান্তি ঘোষ, ট্রেডিং করপোরেশন অফ বাংলাদেশ (টিসিবি)-এর চেয়ারম্যান ব্রিগেডিয়ার জেনারেল আরিফুল হাসান, ঢাকা সিটি করপোরেশনের ২৮ নম্বর ওয়ার্ডের কাউন্সিলর হাজী ফোরকান হোসেন এবং বাণিজ্য মন্ত্রণালয় ও টিসিবি’র সিনিয়র কর্মকর্তারা উপস্থিত ছিলেন।",bn,2023-01-10T20:07:54+06:00
Banglatribune,‘প্রতিবাদে’ আফগানিস্তানের সঙ্গে সিরিজ বাতিল করেছে অস্ট্রেলিয়া,sport,https://www.banglatribune.com/sport/cricket/781153/%E2%80%98%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6%E0%A7%87%E2%80%99-%E0%A6%86%E0%A6%AB%E0%A6%97%E0%A6%BE%E0%A6%A8%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%93%E0%A7%9F%E0%A6%BE%E0%A6%A8%E0%A6%A1%E0%A7%87-%E0%A6%B8%E0%A6%BF%E0%A6%B0%E0%A6%BF%E0%A6%9C-%E0%A6%AC%E0%A6%BE%E0%A6%A4%E0%A6%BF%E0%A6%B2,"তালেবানরা ক্ষমতায় আসার পর আফগানিস্তানে থমকে আছে মেয়েদের ক্রিকেট। তার পর সম্প্রতি তারা ঘোষণা দিয়েছে যে, মেয়েদের জন্য বন্ধ হয়ে যাচ্ছে বিশ্ববিদ্যালয়ের উচ্চ শিক্ষার দরজাও। আইসিসি বিষয়টি উদ্বেগজনক ঘোষণার পর পরই প্রতিবাদে আফগানিস্তান পুরুষ দলের সঙ্গে ওয়ানডে সিরিজ বাতিল করেছে ক্রিকেট অস্ট্রেলিয়া।,ক্রিকেট অস্ট্রেলিয়ার সঙ্গে আফগানিস্তানের তিন ম্যাচের ওয়ানডে সিরিজ খেলার কথা ছিল মার্চে। সংযুক্ত আরব আমিরাতের এই সিরিজ আবার ওয়ানডে সুপার লিগের অংশও। কিন্তু আফগানিস্তানে নারী ও মেয়েদের শিক্ষার ওপর কড়াকড়ি আরোপ করায় ক্রিকেট অস্ট্রেলিয়া বিবৃতিতে বলেছে, ‘সংশ্লিষ্ট সকলের সঙ্গে এমনকি অস্ট্রেলিয়া সরকারের সঙ্গে আলোচনা করে আমরা সিদ্ধান্ত নিয়েছি, এই মুহূর্তে পূর্বনির্ধারিত অস্ট্রেলিয়া-আফগানিস্তান সিরিজটি আয়োজন সম্ভব নয়।’,সেখানে আরও বলা হয়েছে, ‘সম্প্রতি তালেবান কর্তৃক নারী ও মেয়েদের শিক্ষা, কর্মসংস্থানসহ পার্ক ও জিমে যাতায়াতের ওপর বিধিনিষেধ আরোপের পর এই সিদ্ধান্ত নিতে হয়েছে।’,দুই বছরে দ্বিতীয়বারের মতো আফগানিস্তানের সঙ্গে সিরিজ বাতিল করলো অস্ট্রেলিয়া। দুটি ক্ষেত্রেই কারণ ছিল নারীদের ওপর তালেবান সরকারের কঠোর নীতি। সর্বশেষ গত ২০২১ সালে হোবার্টে পূর্বনির্ধারিত একমাত্র টেস্টটিও ক্রিকেট অস্ট্রেলিয়া বাতিল করেছিল।   ",bn,2023-01-12T13:06:03+06:00
Banglatribune,দুবাইয়ে ৪৫৯ বাংলাদেশির সম্পত্তি: অনুসন্ধান চেয়ে রিট,others,https://www.banglatribune.com/others/781152/%E0%A6%A6%E0%A7%81%E0%A6%AC%E0%A6%BE%E0%A6%87%E0%A7%9F%E0%A7%87-%E0%A7%AA%E0%A7%AB%E0%A7%AF-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%B0-%E0%A6%B8%E0%A6%AE%E0%A7%8D%E0%A6%AA%E0%A6%A4%E0%A7%8D%E0%A6%A4%E0%A6%BF-%E0%A6%85%E0%A6%A8%E0%A7%81%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8-%E0%A6%9A%E0%A7%87%E0%A7%9F%E0%A7%87,"সংযুক্ত আরব আমিরাতের দুবাইয়ে ৪৫৯ বাংলাদেশির সম্পদ থাকার বিষয়ে অনুসন্ধানের নির্দেশনা চেয়ে হাইকোর্টে সম্পূরক আবেদন জানানো হয়েছে। আদালত আবেদনটির ওপর শুনানির জন্য আগামী রবিবার (১৫ জানুয়ারি) দিন ধার্য করেছেন।,বৃহস্পতিবার (১২ জানুয়ারি) বিচারপতি মো. নজরুল ইসলাম তালুকদার ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ এ আদেশ দেন।,আদালতে আবেদনের পক্ষে শুনানিতে ছিলেন অ্যাডভোকেট সুবীর নন্দী দাস।,এর আগে, অ্যাডভোকেট সুবীর নন্দী দাস জনস্বার্থে এ আবেদন দায়ের করেন। দুর্নীতি দমন কমিশন, বিএফআইইউ, এনবিআর ও সিআইডিসহ সংশ্লিষ্টদের আবেদনে বিবাদী করা হয়।,গতকাল বুধবার (১১ জানুয়ারি) একটি জাতীয় দৈনিকে ‘দুবাইয়ে ৪৫৯ বাংলাদেশির হাজার প্রপার্টি’ শিরোনামে প্রকাশিত প্রতিবেদন সংযুক্ত করে এ আবেদন করা হয়।,ওই প্রতিবেদনের একাংশে বলা হয়, বিশ্বের বিভিন্ন দেশ থেকে প্রকাশ্যে-গোপনে বিপুল পরিমাণ মূলধন স্থানান্তরিত হচ্ছে দুবাইয়ে। এ অর্থ পুনর্বিনিয়োগে ফুলে ফেঁপে উঠছে দুবাইয়ের আর্থিক, ভূসম্পত্তি, আবাসনসহ (রিয়েল এস্টেট) বিভিন্ন খাত। যুক্তরাষ্ট্রভিত্তিক সেন্টার ফর অ্যাডভান্সড ডিফেন্স স্টাডিজের (সি৪এডিএস) সংগৃহীত তথ্য বিশ্লেষণের ভিত্তিতে ইইউ ট্যাক্স অবজারভেটরি জানিয়েছে, বাংলাদেশে তথ্য গোপন করে দুবাইয়ে প্রপার্টি কিনেছেন ৪৫৯ বাংলাদেশি। ২০২০ সাল পর্যন্ত তাদের মালিকানায় সেখানে মোট ৯৭২টি প্রপার্টি ক্রয়ের তথ্য পাওয়া গেছে। কাগজে-কলমে যার মূল্য সাড়ে ৩১ কোটি ডলার। তবে প্রকৃতপক্ষে এসব সম্পত্তি কিনতে ক্রেতাদের ব্যয়ের পরিমাণ আরও অনেক বেশি হতে পারে বলে মনে করছেন সংশ্লিষ্টরা।, , , ",bn,2023-01-12T13:05:43+06:00
Banglatribune,"ইট বিক্রির কথা বলে ৩০ কোটি টাকা আত্মসাৎ, ইটভাটা মালিক গ্রেফতার",country,https://www.banglatribune.com/country/dhaka/780931/%E0%A6%87%E0%A6%9F-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF%E0%A6%B0-%E0%A6%95%E0%A6%A5%E0%A6%BE-%E0%A6%AC%E0%A6%B2%E0%A7%87-%E0%A7%A9%E0%A7%A6-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%86%E0%A6%A4%E0%A7%8D%E0%A6%AE%E0%A6%B8%E0%A6%BE%E0%A7%8E-%E0%A6%87%E0%A6%9F%E0%A6%AD%E0%A6%BE%E0%A6%9F%E0%A6%BE,"কম দামে ইট বিক্রির কথা বলে ৩০ কোটি টাকা আত্মসাতের মামলায় মো. আব্দুর রাজ্জাক নামে এক ইটভাটা মালিককে গ্রেফতার করেছে র‌্যাব। তার কাছ থেকে নগদ টাকা, মোবাইল ও একটি মোটরসাইকেল উদ্ধার করা হয়।,গ্রেফতারের বিষয়টি মঙ্গলবার (১০ জানুয়ারি) নিশ্চিত করেছেন র‍্যাব-৪ সিপিসি-৩-এর কোম্পানি কমান্ডার লে. কমান্ডার মো. আরিফ হোসেন। এর আগে সোমবার সন্ধ্যায় মানিকগঞ্জ সদর উপজেলার বিজয় মেলা মাঠ এলাকায় অভিযান চালিয়ে তাকে গ্রেফতার করা হয়। গ্রেফতার আব্দুর রাজ্জাক সদরের মিতরা গ্রামের গিয়াস উদ্দিনের ছেলে।,লে. কমান্ডার মো. আরিফ হোসেন বলেন, ‘আব্দুর রাজ্জাক একাধিক ইটভাটার মালিক। কম দামে ইট দেওয়ার কথা বলে মানিকগঞ্জ জেলার বিভিন্ন এলাকার সাধারণ মানুষের কাছ থেকে প্রায় ৩০ কোটি টাকা নেন। পরে ওসব ব্যক্তি ইট চাইলে টালবাহানা শুরু করেন। এ ঘটনায় ভুক্তভোগীরা সদর থানা ও আদালতে তার বিরুদ্ধে ২০টির বেশি মামলা করেন। এসব মামলায় আদালত থেকে জামিন নিয়ে প্রতারণা চালিয়ে যান রাজ্জাক।’,তিনি বলেন, সম্প্রতি এ বিষয়ে ২০-২৫ জন ভুক্তভোগী মানিকগঞ্জ র‌্যাব অফিসে লিখিত অভিযোগ দিলে রাজ্জাককে গ্রেফতার করা হয়। নতুন করে তার বিরুদ্ধে সদর থানায় মামলা দায়েরের প্রস্তুতি চলছে।’",bn,2023-01-10T20:09:34+06:00
Banglatribune,কৃষকদের প্রযুক্তিগত দক্ষতার ওপর জোর এফবিসিসিআই’র,business,https://www.banglatribune.com/business/780933/%E0%A6%95%E0%A7%83%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%97%E0%A6%A4-%E0%A6%A6%E0%A6%95%E0%A7%8D%E0%A6%B7%E0%A6%A4%E0%A6%BE-%E0%A6%AC%E0%A6%BE%E0%A7%9C%E0%A6%BE%E0%A6%A8%E0%A7%8B%E0%A6%B0-%E0%A6%93%E0%A6%AA%E0%A6%B0-%E0%A6%9C%E0%A7%8B%E0%A6%B0,"বাংলাদেশের কৃষি খাতে বিপুল সম্ভাবনা রয়েছে। এখন আমাদের কৃষি পণ্য উৎপাদন প্রক্রিয়াজাতকরণ, পরিবহন, সংরক্ষণ, ল্যাব টেস্টের ক্ষেত্রে যান্ত্রিকীকরণ এবং আধুনিক প্রযুক্তির বিস্তার ঘটাতে হবে। এ অবস্থায় কৃষির উৎপাদনশীলতা এবং চাষাবাদের ব্যয় কমিয়ে আনতে কৃষকদের প্রযুক্তিগত দক্ষতা বাড়ানোর ওপর জোর দিয়েছে ব্যবসায়ীদের শীর্ষ সংগঠন এফবিসিসিআই।,মঙ্গলবার (১০ জানুয়ারি) ‘ইন্দো-বাংলাদেশ এগ্রি মেকানাইজেশন সামিট’ বিষয়ক এক প্রস্তুতি সভায় এসব কথা বলেন এফবিসিসিআই’র সহ-সভাপতি এম এ মোমেন।,তিনি বলেন, ‘কৃষি যন্ত্রাংশ উৎপাদনে শীর্ষ দেশগুলোর মধ্যে একটি হলো ভারত। তাদের দক্ষতা, প্রযুক্তি ও উদ্ভাবন বাংলাদেশের কৃষি যান্ত্রিকীকরণে গুরুত্বপূর্ণ অবদান রাখতে পারে। এ বিষয়ে উভয় দেশের অংশীজনদের পারস্পরিক সহযোগিতার সম্পর্ক জোরদার করার সুযোগ তৈরি করে দেবে ইন্দো-বাংলাদেশ এগ্রি মেকানাইজেশন সামিট।’,সভায় অংশ নিয়ে এফবিসিসিআই’র সহ-সভাপতি মো. আমিন হেলালী বলেন, ‘কৃষি যান্ত্রিকীকরণ এখন বাংলাদেশে একটি বার্নিং ইস্যু। বর্তমানে পোস্ট হার্ভেস্টিং পর্যায়ে যান্ত্রিকীকরণ আরও বেশি জরুরি হয়ে পড়েছে। সময় মতো মারাই এবং প্রক্রিয়াকরণ করতে না পাড়ায় জমিতেই অনেক শস্য নষ্ট হয়ে যায়। বাংলাদেশে যারা কৃষি যন্ত্রপাতি তৈরি করছে তাদের জন্য ইন্দো-বাংলাদেশ এগ্রি মেকানাইজেশন সামিট নলেজ শেয়ারিংয়ের একটি বড় ক্ষেত্র হবে।’,বাংলাদেশে চাষাবাদের সংস্কৃতিকে বিবেচনায় রেখে কাস্টমাইজড এবং ছোট ছোট কৃষিযন্ত্র বাজারে আনতে বিপনণকারী প্রতিষ্ঠানগুলোর প্রতি আহ্বান জানান কৃষি উদ্যোক্তারা। পাশাপাশি কৃষি যন্ত্রপাতির গুণগত মান আরও উন্নয়নের প্রস্তাব তাদের।,এ সময় এফবিসিসিআই’র পরিচালক ড. ফেরদৌসী বেগম বলেন, ‘আমরা শুধু কৃষি যন্ত্রপাতির ক্রেতা হতে চাই না। আমরা চাই উৎপাদনকারীরা বাংলাদেশে বিনিয়োগ করুক। আমাদের কৃষকদের চাহিদা অনুযায়ী যন্ত্রপাতি তৈরি করুক। তাদের কাছ থেকে আমরা কীভাবে কারিগরি প্রশিক্ষণ পেতে পারি সে বিষয়টিও বিবেচনায় রাখা জরুরি।’,সভায় উপস্থিত ছিলেন ট্রাক্টর অ্যান্ড মেকানাইজেশন অ্যাসোসিয়েশনের (টিএমএ) সেক্রেটারি আত্রেয়ী তলাপাত্র। তিনি বলেন, ‘কৃষি যান্ত্রিকীকরণের সক্ষমতা বাড়ানোর বিষয়ে জয়েন্ট ভেঞ্চার উদ্যোগ গ্রহণ করা যেতে পারে। বীজ বপন থেকে শুরু করে শস্য কর্তন, মারাই, শুকানো, প্রক্রিয়াজাতকরণ, পরিবহন, বাজারজাতকরণসহ কৃষি গবেষণা এবং উদ্ভাবনে এক সঙ্গে কাজ করা যেতে পারে।’,প্রস্তুতি সভায় আরও ছিলেন এফবিসিসিআই’র পরিচালক এম জি আর নাসির মজুমদার, বিজয় কুমার কেজরিওয়াল, মো. হাফেজ হারুন, মো. নাসের, মাহিন্দ্র অ্যান্ড মাহিন্দ্র লিমিটেডের বাংলাদেশ প্রধান (ফার্ম ইকুয়িপমেন্ট সেক্টর) সৌরভ বিশ্বাসসহ অন্যান্য কৃষি উদ্যোক্তারা।, ",bn,2023-01-10T20:14:42+06:00
Banglatribune,"আপিল করে বিপাকে আসামি, দুই মাসের সাজা হয়ে গেলো ২ বছর",country,https://www.banglatribune.com/country/rangpur/780930/%E0%A6%86%E0%A6%AA%E0%A6%BF%E0%A6%B2-%E0%A6%95%E0%A6%B0%E0%A7%87-%E0%A6%AC%E0%A6%BF%E0%A6%AA%E0%A6%BE%E0%A6%95%E0%A7%87-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%A6%E0%A7%81%E0%A6%87-%E0%A6%AE%E0%A6%BE%E0%A6%B8%E0%A7%87%E0%A6%B0-%E0%A6%B8%E0%A6%BE%E0%A6%9C%E0%A6%BE-%E0%A6%B9%E0%A7%9F%E0%A7%87-%E0%A6%97%E0%A7%87%E0%A6%B2%E0%A7%8B-%E0%A7%A8,"পাওনার দেড় লাখ টাকা না দেওয়ার ঘটনাকে কেন্দ্র করে করা মামলায় নিম্ন আদালত থেকে দুই মাসের সাজা দেওয়া হলে আপিল করেন আসামিপক্ষ। আপিলে দুই মাসের সাজাকে বৃদ্ধি করে দুই বছরের সাজা দেওয়া হয়েছে। এই ঘটনাকে কেন্দ্র করে আদালতপাড়ায় তোলপাড় চলছে।,এই নিয়ে আইনজীবীদের মাঝে মিশ্র প্রতিক্রিয়া দেখা গেছে। নিম্ন আদালতের দেওয়া সাজা বৃদ্ধি করে রায় দেওয়ার ঘটনা নজিরবিহীন এবং আইনবহির্ভূত বলে আখ্যা দিয়েছেন আইনজীবীরা। রংপুরের অতিরিক্ত জেলা ও দায়রা জজ কৃষ্ণ কান্ত রায়ের আদালত আসামিপক্ষের করা আপিলে এই আদেশ দিয়েছেন।,আইনজীবীরা অভিযোগ করেছেন, মামলার বাদী আলী আহামেদ আসামি আফছার আলীর বিরুদ্ধে দেড় লাখ টাকা ধার নেন। নন জুডিশিয়াল স্ট্যাম্পে স্বাক্ষর দিয়ে টাকা নেন। কিন্তু পাওনা টাকা পরিশোধ না করে উল্টো মামলার বাদীকে গালাগাল ও হুমকি দেন। এ ঘটনায় বাদী রংপুরের চিফ জুডিশিয়াল ম্যাজিস্ট্রেট আদালতে নালিশি মামলা করেন। বিচারক শুনানি শেষে আসামি আফসার আলীর বিরুদ্ধে সমন জারির আদেশ দেন এবং তাকে আদালতে হাজির হতে সমন জারির আদেশ দেন। এরপর আসামি আফসার আলী ২০২০ সালের ১৮ ফেব্রুয়ারি আদালতে হাজির হয়ে জামিনের প্রার্থনা করলে আদালত তার জামিন মঞ্জুর করেন।,এরপর ২০২১ সালের ২৮ সেপ্টেম্বর আদালত আসামির বিরুদ্ধে অভিযোগ গঠন করেন। এরপর বাদীপক্ষের সাক্ষ্য ও জেরা শেষে আসামি আফসার আলীকে ৪২০ ধারায় দোষী সাব্যস্ত করে দুই মাসের বিনাশ্রম কারাদণ্ড এবং এক হাজার টাকা জরিমানা অনাদায়ে আরও ১৪ দিনের বিনাশ্রম কারাদণ্ডের আদেশ দেন। এ আদেশের বিরুদ্ধে রংপুরের অতিরিক্ত জেলা ও দায়রা জজ কৃষ্ণ কান্ত রায়ের আদালতে আপিল করেন আসামি। অতিরিক্ত জেলা ও দায়রা জজ আদালত আপিল শুনানি শেষে আসামির বিরুদ্ধে নিম্ন আদালতের দেওয়া দুই মাসের বিনাশ্রম কারাদণ্ডের আদেশ যথাযথ হয়েছে বলে রায় দিয়ে আসামির দুই মাসের সাজা বৃদ্ধি করে দুই বছর সশ্রম কারাদণ্ড এবং এক হাজার টাকা জরিমানার আদেশ বৃদ্ধি করে পাঁচ হাজার টাকা জরিমানা অনাদায়ে তিন মাসের বিনাশ্রম কারাদণ্ডের আদেশ দেন।,মঙ্গলবার (১০ জানুয়ারি) আসামিপক্ষের আইনজীবী আপিল আদেশের কপি পাওয়ার পর আদালতপাড়ায় তোলপাড় শুরু হয়। আইনজীবীরা বলছেন, বাদীপক্ষ মামলায় আপিল করেনি। তারা সাজা বৃদ্ধির কোনও আবেদনও করেনি। বরং আসামি তাকে দেওয়া দুই মাসের সাজার বিরুদ্ধে আপিল করেছেন। সেখানে আসামির সাজা দুই মাস থেকে বৃদ্ধি করে দুই বছর দেওয়াটা আইনের ব্যত্যয় হয়েছে।,এ বিষয়ে রংপুরের সিনিয়র আইনজীবী ও রংপুর আইন মহ্যাবিদ্যালয়ের অধ্যক্ষ সাজেদ হোসেন তাতা বলেন, যেহেতু বাদীপক্ষ মামলায় আসামির সাজা বৃদ্ধির কোনও আবেদন করেনি, আসামি তার বিরুদ্ধে নিম্ন আদালতের দেওয়া দুই মাসের সাজা আইন সম্মত হয়নি বলে অভিযোগ করে আপিল করেছেন। এ ক্ষেত্রে আপিল আদালত আপিল আবেদন নামঞ্জুর করতে পারতেন। কিন্তু সাজা বৃদ্ধি করা আইনসম্মত হয়নি। এর মাধ্যমে আপিলকারী ন্যায় বিচার থেকে বঞ্চিত হয়েছেন।,জেলার আরেক সিনিয়র আইনজীবী ও ফৌজদারি আইন বিশেষজ্ঞ রইছ উদ্দিন বাদশা বলেন, বাদী যদি সাজা বৃদ্ধির আবেদন করতো সেক্ষেত্রে আদালত সেই আবেদন বিবেচনা করতে পারতেন। কিন্তু আপিল করেছেন আসামি। ফলে তার সাজা দুই মাস থেকে বৃদ্ধি করে দুই বছর করা নজিরবিহীন ঘটনা। এটা আইনের ব্যত্যয় ঘটানো হয়েছে বলে তিনি মনে করেন।,রংপুর আইনজীবী সমিতির সভাপতি আব্দুল মালেক জানান, আসামি তার বিরুদ্ধে ন্যায় বিচার করা হয়নি বলেই আপিল দায়ের করেছেন। অথচ তার সাজা বৃদ্ধি করা আইনত ন্যায্য হয়নি বলে আইনজীবীদের সেন্টিমেন্টের সঙ্গে দ্বিমত পোষণ করেন না।",bn,2023-01-10T20:08:34+06:00
Banglatribune,"কেন ব্যাটিংয়ে নামেননি সাকিব, জানালেন মিরাজ",sport,https://www.banglatribune.com/sport/cricket/780938/%E0%A6%95%E0%A7%87%E0%A6%A8-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82%E0%A7%9F%E0%A7%87-%E0%A6%A8%E0%A6%BE%E0%A6%AE%E0%A7%87%E0%A6%A8%E0%A6%A8%E0%A6%BF-%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%AE%E0%A6%BF%E0%A6%B0%E0%A6%BE%E0%A6%9C,"আগের ম্যাচে চার নম্বরে ব্যাটিং করেছিলেন সাকিব আল হাসান। কিন্তু ‘ম্যাচ আপ’ কাণ্ডের পর ব্যাটিংয়েই নামলেন না। ফলে প্রশ্ন উঠেছিল, মাঠের উত্তাপেই কি সাকিব ব্যাটিংয়ে নামা থেকে বিরত ছিলেন? ম্যাচ শেষে মেহেদী হাসান মিরাজ জানিয়েছেন আসল কারণ।,ঘটনার সূত্রপাত, দুই ওপেনার চতুরঙ্গ ডি সিলভা ও এনামুল হক বিজয়ের মধ্যে কে স্ট্রাইকিং প্রান্তে দাঁড়াবেন- সেটা নিয়েই। মূলত ‘ম্যাচ আপে’ বেশি ঝুঁকে যাচ্ছে বাংলাদেশ দল। বাঁহাতি ব্যাটারদের বিপক্ষে অফস্পিনার এবং ডানহাতি ব্যাটারদের ক্ষেত্রে বাঁহাতি স্পিনারদের দিয়ে আক্রমণ করতে পছন্দ করেন বাংলাদেশের অধিনায়করা। এটা নিয়েই মূলত উত্তেজনা ছড়িয়েছে এদিন। আগের ম্যাচে চার নম্বরে ব্যাটিং করলেও আজ ছয় নম্বরেও ব্যাটিংয়ে নামেননি সাকিব।,মূলত দলীয় পরিকল্পনার অংশ হিসেবেই সাকিব ব্যাটিংয়ে আসেননি। সংবাদ সম্মেলনে মিরাজ জানিয়েছেন, ‘এটি আমাদের পরিকল্পনায় ছিল যে শুরুতে উইকেট পড়লে আমি ব্যাটিংয়ে নামবো। সাকিব ভাই, রিয়াদ ভাই পরে খেলবেন। কারণ উনারা থাকলে ফিনিশিং দিতে ভালো হবে। যেহেতু আমরা চেজ করছি, তাই জানি কত রান করতে হবে। ওইটাই আমাদের পরিকল্পনায় ছিল। এই ঘটনার সঙ্গে কোনও সংযোগ নেই।’,সোহানের আগে সংবাদ সম্মেলনে মাঠের অপ্রীতিকর ঘটনা তুলে ধরেছেন মিরাজ। তার মতে দুষ্টুমির ছলেই এতো কাণ্ড ঘটে গেছে, ‘এক প্রান্ত থেকে যে বোলার বল করছিল...আমাদের তো ডানহাতি-বাঁহাতি ক্রিজে ছিল। যেহেতু শেখ মেহেদি শুরু করছিল, আমাদের বাঁহাতি ব্যাটসম্যান চাতুরাঙ্গা স্ট্রাইক এন্ডে ছিল। সাকিব ভাই এখান থেকে বলেছেন যেন ডানহাতি ব্যাটসম্যান স্ট্রাইক নেয়। এতে তো একটা সুবিধা পাবে। কারণ টি-টোয়েন্টিতে এক-দুইটা বলও খুব গুরুত্বপূর্ণ। সাকিব ভাই বাইরে থেকে এটাই বলছিলেন।’,মিরাজ আরও বলেছেন, ‘তারপর যখন আবার বিজয় ভাই স্ট্রাইকে আসলো, ওরা আবার বাঁহাতি বোলার নিয়ে এসেছে। তখন আবার ও বদলাচ্ছিল। জিনিসটা ওরকম ছিল। কিন্তু এটা যে অনেক কিছু এরকম কিছু না। ওরাও সুবিধা নিতে চাচ্ছিল, হয়তো দুষ্টামি করছিল সোহান ভাই ওই সময়ে।’,নিয়মিত অনুযায়ী কেউ মাঠে ঢুকতে চাইলে আম্পায়ারের অনুমতি নিয়ে যেতে পারবে। মিরাজের দাবি, সাকিব অনুমতি নিয়েই মাঠে প্রবেশ করেছিলেন, ‘পরিস্থিতিটা এমন ছিল, যখন বিজয় ভাইকে বলছিল, তখন আম্পায়ারের সঙ্গে কথোপকথন হচ্ছিলো। অধিনায়ক তো মাঠে যেতেই পারে। অনেক সময় যেতে পারে না? এখানে যে ফোর্থ আম্পায়ার ছিল, তার সঙ্গে তো প্রথমে কথা বলেছে।’,আরও পড়ুন-",bn,2023-01-10T20:34:00+06:00
Banglatribune,"ঢাকায় তাপমাত্রা বেড়েছে, শৈত্যপ্রবাহ থাকবে অন্যান্য অঞ্চলে",national,https://www.banglatribune.com/national/780932/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%A4%E0%A6%BE%E0%A6%AA%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%B6%E0%A7%88%E0%A6%A4%E0%A7%8D%E0%A6%AF%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B9-%E0%A6%A5%E0%A6%BE%E0%A6%95%E0%A6%AC%E0%A7%87-%E0%A6%85%E0%A6%A8%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%AF,"ঢাকায় তাপমাত্রা বাড়লেও দেশের বিভিন্ন অঞ্চলের ওপর দিয়ে বইছে শৈত্যপ্রবাহ। এই প্রবাহ আরও কয়েকদিন অব্যাহত থাকতে পারে। এদিকে এই মৌসুমের সর্রনিম্ন তাপমাত্রা রেকর্ড করা হয়েছে তেঁতুলিয়ায় ৬ দশমিক ৯ ডিগ্রি সেলসিয়াস। ,আজ মঙ্গলবার (১০ জানুয়ারি) ঢাকার সর্বোচ্চ তাপমাত্রা ছিল ২৮ দশমিক ২ যা কদিন আগেও ১৮তে গিয়ে নেমেছিল। এদিকে সর্বনিম্ন তাপমাত্রা রেকর্ড করা হয়েছে ১৫ দশমিক ৩, যা গত পরশু ছিল ১২ ডিগ্রিতে।,গত ২৪ ঘণ্টায় দেশের সর্বনিম্ন তাপমাত্রা ছিল পঞ্চগড়ের তেঁতুলিয়ায় ৬ দশমিক ৯ ডিগ্রি সেলসিয়াস, যা আগের সবগুলো রেকর্ড তাপমাত্রার চেয়েও কম। গতকাল সোমবার সর্বনিম্ন তাপমাত্রা ছিল তেঁতুলিয়ায় ৭ ডিগ্রি সেলসিয়াস। এছাড়া এখনও দেশের ১০ অঞ্চলের তাপমাত্রা ১০ ডিগ্রির মধ্যেই আছে বলে জানিয়েছে আবহাওয়া অধিদফতর। এরমধ্যে দিনাজপুরে ৭ দশমিক ৯, চুয়াডাঙ্গায় ৮ দশমিক ৫, রাজারহাটে ৮, ডিমলায় ৮ দশমিক ২, ঈশ্বরদীতে ৮ দশমিক ৬,  বদলগাছিতে ৮ দশমিক ৮, সৈয়দপুরে ৯, রাজশাহীতে ১০ দশমিক ২, যশোর ১০ দশমিক ৪, রংপুরে ১০ দশমিক ৮ ডিগ্রি সেলসিয়াস তাপমাত্রা রেকর্ড করা হয়েছে। ,আজ দেশের পাবনা, নওগাঁ ও চুয়াডাঙ্গা জেলাসহ রংপুর বিভাগের ওপর দিয়ে মৃদু শৈত্য প্রবাহ বয়ে যাচ্ছে এবং তা অব্যাহত থাকতে পারে।,আবহাওয়া অধিদফতর জানায়, উপমহাদেশীয় উচ্চচাপ বলয়ের বর্ধিতাংশ পশ্চিমবঙ্গ ও বাংলাদেশের উত্তর-পশ্চিমাঞ্চলে অবস্থান করছে। মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে।,আগামী ২৪ ঘণ্টার পূর্বাভাসে বলা হয়, অস্থায়ীভাবে আংশিক মেঘলা আকাশসহ সারাদেশের আবহাওয়া শুষ্ক থাকতে পারে।,কুয়াশার বিষয়ে বলা হয়, মধ্যরাত থেকে সকাল পর্যন্ত দেশের নদী অববাহিকায় মাঝারী থেকে ঘন কুয়াশা পড়তে পারে এবং দেশের অন্যত্র হালকা থেকে মাঝারি ধরনের কুয়াশা পড়তে পারে।,তাপমাত্রার বিষয়ে বলা হয়, সারাদেশে রাত এবং দিনের তাপমাত্রা সামান্য কমতে পারে।",bn,2023-01-10T20:13:36+06:00
Banglatribune,ইসরায়েলের উসকানিমূলক কর্মকাণ্ড বন্ধের আহ্বান বাংলাদেশের,national,https://www.banglatribune.com/national/780936/%E0%A6%89%E0%A6%B8%E0%A6%95%E0%A6%BE%E0%A6%A8%E0%A6%BF%E0%A6%AE%E0%A7%82%E0%A6%B2%E0%A6%95-%E0%A6%87%E0%A6%B8%E0%A6%B0%E0%A6%BE%E0%A6%87%E0%A6%B2%E0%A6%BF-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%BE%E0%A6%A3%E0%A7%8D%E0%A6%A1-%E0%A6%AA%E0%A6%B0%E0%A6%BF%E0%A6%B9%E0%A6%BE%E0%A6%B0%E0%A7%87%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8,"দখলদার রাষ্ট্র ইসরায়েলের ফিলিস্তিন ও আঞ্চলিক শান্তি বিনষ্টকারী যে কোনও ধরনের উসকানিমূলক কর্মকাণ্ডের নিন্দা জানিয়েছে বাংলাদেশ। পাশাপাশি রাজধানী হিসেবে পূর্ব জেরুজালেমের সাথে ১৯৬৭ সালের সীমান্তের ভিত্তিতে একটি সার্বভৌম ও কার্যকর রাষ্ট্রের জন্য ফিলিস্তিনের জনগণের অবিচ্ছেদ্য অধিকার আদায়ে অঙ্গীকার পুনর্ব্যক্ত করেছে।,সম্প্রতি জেরুজালেমের আল আকসা মসজিদে সংঘটিত ইসরাইলের উসকানিমূলক কর্মকাণ্ড, ফিলিস্তিনের বিরুদ্ধে চলমান ইসরাইলি আগ্রাসন বন্ধে মঙ্গলবার (১০ জানুয়ারি) জেদ্দায় অনুষ্ঠিত ইসলামী সহযোগিতা সংস্থার (ওআইসি) নির্বাহী কমিটির জরুরি সভায় সৌদি আরবে নিযুক্ত বাংলাদেশের রাষ্ট্রদূত ও ওআইসির স্থায়ী প্রতিনিধি রাষ্ট্রদূত ড. মোহাম্মদ জাবেদ পাটোয়ারী একথা বলেন।,দূতাবাস থেকে পাঠানো এক বিজ্ঞপ্তিতে জানানো হয় যে জাতিসংঘের প্রাসঙ্গিক প্রস্তাবনা, আরব শান্তি উদ্যোগ এবং কোয়ার্টেট রোড ম্যাপ অনুযায়ী ফিলিস্তিন ইস্যুতে ব্যাপক ও টেকসই সমাধানের বিষয়ে বাংলাদেশ তার নীতিগত অবস্থান অব্যাহত রেখেছে বলে জানায় রাষ্ট্রদূত।,মঙ্গলবার (১০ জানুয়ারি) জেদ্দায় সকালে ওআইসির কার্যালয়ে এ সভা অনুষ্ঠিত হয়।,রাষ্ট্রদূত বলেন, ফিলিস্তিনে ইসরাইলি হামলা অব্যাহত রয়েছে এবং সময়ের সাথে সাথে পরিস্থিতি আরও খারাপ হচ্ছে। ২০২২ সালে ১৫০ জনের অধিক ফিলিস্তিনি নাগরিক ইসরাইলি আগ্রাসনে নিহত হয়েছে—যা এযাবৎকালের মধ্যে সর্বোচ্চ। সম্প্রতি, ইসরাইলের নতুন সরকার গঠনের পরপরই জাতীয় নিরাপত্তা বিষয়ক মন্ত্রী বেন গভির পবিত্র আল আকসা মসজিদ পরিদর্শন করেছেন যা অত্যন্ত উত্তেজনামূলক পরিস্থিতির সৃষ্টি করেছে এবং স্থানীয় ও আঞ্চলিক নিরাপত্তার তা জন্য হুমকিস্বরূপ। এই ধরনের উসকানিমূলক কর্মকাণ্ড মধ্যপ্রাচ্যের স্থায়ী শান্তি প্রক্রিয়াকে আরও দূরে ঠেলে দিবে বলে মন্তব্য করেন রাষ্ট্রদূত।,মোহাম্মদ জাবেদ পাটোয়ারী আরও বলেন, আন্তর্জাতিক সম্প্রদায়ের উদাসীনতায় দখলদার বাহিনী ইসরাইলের নৃশংসতা এবং আগ্রাসন সাম্প্রতিক বছরগুলোতে বেড়ে চলেছে, যা অত্যন্ত উদ্বেগজনক। নতুন বৈশ্বিক সংকট এবং সংঘাত অধিকৃত ফিলিস্তিন ভূখণ্ডের গুরুতর পরিস্থিতি থেকে জাতিসংঘ এবং আন্তর্জাতিক সম্প্রদায়ের মনোযোগ যাতে সরিয়ে না নেয় সে বিষয়ে সকলকে সজাগ থাকার আহবান জানান তিনি।",bn,2023-01-10T20:20:46+06:00
Banglatribune,"কেনাকাটা করতে গিয়ে ২ বোন নিহত, ভাইয়ের অবস্থা আশঙ্কাজনক",country,https://www.banglatribune.com/country/barishal/780934/%E0%A6%95%E0%A7%87%E0%A6%A8%E0%A6%BE%E0%A6%95%E0%A6%BE%E0%A6%9F%E0%A6%BE-%E0%A6%95%E0%A6%B0%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A7%A8-%E0%A6%AC%E0%A7%8B%E0%A6%A8-%E0%A6%A8%E0%A6%BF%E0%A6%B9%E0%A6%A4-%E0%A6%AD%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE,"পিরোজপুর-ঢাকা সড়কের পিরোজপুরের আধাঝুড়ি এলাকায় বাসচাপায় দুই বোন নিহত হয়েছেন। মঙ্গলবার (১০ জানুয়ারি) দুপুরে ইমাদ পরিবহন নামে একটি যাত্রীবাহী বাসের চাপায় এই দুর্ঘটনা ঘটে।,নিহত দুই বোন হলেন- মুক্তা আক্তার (২৫) ও মারিয়া আক্তার (১১)। তারা পিরোজপুর সদর উপজেলার ভৈরমপুর এলাকার নজরুল ইসলাম শেখের মেয়ে। এ ঘটনায় গুরুতর আহত হয়েছেন নিহতের ভাই মানজুরুলসহ (২৫) আরও দুজন। আহত অন্যরা হলেন- ভ্যান চালক মনির শেখ (৫০) ও ভ্যান আরোহী আজিজুল গাজী (৩৫)।,পুলিশ ও স্থানীয় সূত্রে জানা গেছে, দুপুরে তিন ভাই-বোন তাদের বাড়ি থেকে নাজিরপুর উপজেলার শ্রীরামকাঠী বন্দরে কেনাকাটা করতে যান। কেনাকাটা শেষে তারা ভ্যানে করে বাড়ি ফিরছিলেন। আধাঝুড়ি এলাকায় ইমাদ পরিবহনের একটি বাস তাদের বহনকারী ভ্যানটিকে চাপা দেয়। এতে ঘটনাস্থলেই মুক্তা মারা যান। মারিয়া ও মানজুরুল ইসলামকে উদ্ধার করে পিরোজপুর সদর হাসপাতালে পাঠানো হয়। সেখানে প্রাথমিক চিকিৎসা শেষে দুজনকে উন্নত চিকিৎসার জন্য খুলনা মেডিক্যাল কলেজ হাসপাতালে পাঠানো হয়। পথে মারিয়াও মারা যান।,কদমতলা ইউনিয়নের ভৈরমপুর এলাকার ইউপি সদস্য মো. মিজানুর রহমান জানান, নিহত মুক্তা আক্তার পিরোজপুর সরকারি সোহরাওয়ার্দী কলেজে অনার্সে এবং মারিয়া আক্তার স্থানীয় প্রাথমিক বিদ্যালয়ের পঞ্চম শ্রেণিতে পড়তো।,পিরোজপুর সদর থানার ওসি  আ জ ম মাসুদুজ্জামান ওসি মাসুদুজ্জামান জানান, বাসটিকে আটক করা হয়েছে। আহতদের উদ্ধার করে চিকিৎসার জন্য হাসপাতালে পাঠানো হয়েছে। এ ঘটনায় মামলার প্রস্তুতি চলছে।",bn,2023-01-10T20:18:22+06:00
Banglatribune,৫০ হাজার ইয়াবাসহ শীর্ষ মাদক কারবারি গ্রেফতার,country,https://www.banglatribune.com/country/chitagong/780935/%E0%A7%AB%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%AE%E0%A6%BE%E0%A6%A6%E0%A6%95-%E0%A6%95%E0%A6%BE%E0%A6%B0%E0%A6%AC%E0%A6%BE%E0%A6%B0%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"কক্সবাজারের টেকনাফের শীর্ষ মাদক কারবারি মোহাম্মদ রাসেলকে (৩১) গ্রেফতার করেছে পুলিশ। এ সময় তার বাড়ি থেকে ৫০ হাজার ইয়াবা উদ্ধার করা হয়। মঙ্গলবার (১০ জানুয়ারি) সকালে উপজেলার সাবরাং ইউনিয়নের শিকদারপাড়া এলাকা থেকে তাকে গ্রেফতার করা হয়। গ্রেফতার রাসেল ওই এলাকার মৌলভী গফুরের ছেলে।,বিকালে এসব তথ্য নিশ্চিত করে টেকনাফ মডেল থানার ওসি আব্দুল হালিম বলেন, ‘শীর্ষ মাদক কারবারি মোহাম্মদ রাসেলের বাড়িতে ইয়াবা মজুতের খবর পেয়ে অভিযান চালায় পুলিশ। এ সময় তাকে গ্রেফতার করা। তার বাড়ির কাঠের স্তূপে লুকিয়ে রাখা ৫০ হাজার ইয়াবা উদ্ধার করা হয়।’,ওসি আরও বলেন, ‘মোহাম্মদ রাসেল শীর্ষ মাদক কারবারি। সেইসঙ্গে মানবপাচারে জড়িত। তার বিরুদ্ধে চট্টগ্রাম ও টেকনাফ থানায় একাধিক মামলা রয়েছে। মাদক মামলায় তাকে গ্রেফতার দেখিয়ে আদালতের মাধ্যমে কক্সবাজার কারাগারে পাঠানো হয়েছে।’",bn,2023-01-10T20:18:32+06:00
Banglatribune,যুক্তরাষ্ট্রে বাংলাদেশি ছাত্র নিহত হওয়া মানবাধিকার লঙ্ঘন: তথ্যমন্ত্রী,national,https://www.banglatribune.com/national/780941/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A6%B9%E0%A6%A4-%E0%A6%B9%E0%A6%93%E0%A7%9F%E0%A6%BE-%E0%A6%AE%E0%A6%BE%E0%A6%A8%E0%A6%AC%E0%A6%BE%E0%A6%A7%E0%A6%BF%E0%A6%95%E0%A6%BE%E0%A6%B0,"যুক্তরাষ্ট্রের বোস্টনে এমআইটিতে অধ্যয়নরত বাংলাদেশি শিক্ষার্থী সৈয়দ ফয়সালের মৃত্যুকে অনভিপ্রেত, দুঃখজনক ও মানবাধিকার লঙ্ঘন বলে বর্ণনা করেছেন তথ্যমন্ত্রী ড. হাছান মাহমুদ। তিনি বলেছেন, ‘যুক্তরাষ্ট্রেও যে মানবাধিকার লঙ্ঘন হয়, সেটা চোখে আঙুল দিয়ে দেখিয়ে দিয়েছে এই হত্যাকাণ্ড।’,মঙ্গলবার (১০ জানুয়ারি) রাজধানীর কাকরাইলে তথ্য ভবন মিলনায়তনে ৬ থেকে ১০ জানুয়ারি বাংলাদেশ সফররত ৩৪ ভারতীয় সাংবাদিকের সঙ্গে মতবিনিময়কালে এক প্রশ্নের জবাবে তিনি এসব কথা বলেন।,এ সময় মন্ত্রণালয়ের সচিব হুমায়ুন কবীর খোন্দকার এবং ঊর্ধ্বতন কর্মকতারা বৈঠকে উপস্থিত ছিলেন।, ,সম্প্রচারমন্ত্রী বলেন, ‘আমি পুলিশের গুলিতে নিহত বাংলাদেশি ছাত্রের আত্মার মাগফিরাত কামনা করি। তবে যুক্তরাষ্ট্রের সরকার ইতোমধ্যেই সংশ্লিষ্ট পুলিশ অফিসারকে সাসপেন্ড করেছে, তদন্ত চলছে। আমরা আশা করি যুক্তরাষ্ট্রের আইনশৃঙ্খলা রক্ষাকারী বাহিনীর যারা এ ঘটনার জন্য দোষী, তাদের বিচার হবে।’,হাছান মাহমুদ বলেন, ‘যুক্তরাষ্ট্র আমাদের বন্ধুপ্রতিম রাষ্ট্র এবং মানবাধিকার যাতে রক্ষিত হয়, সেটিই আমরা চাই। আমাদের দেশে যেমন মানবাধিকার যাতে লঙ্ঘিত না হয়, কেউ লঙ্ঘন না করে, সেদিকে আমরা সতর্ক দৃষ্টি রাখছি। বিশ্বময় কোথাও যেন মানবাধিকার লঙ্ঘিত না হয়, সেটিও আমরা চাই।’,তিনি বলেন, ‘আপনারা দেখেছেন বাংলাদেশ সফরে এসে যুক্তরাষ্ট্রের জাতীয় নিরাপত্তা সংস্থার কর্মকর্তা রিয়ার এডমিরাল লাউবেখার বলেছেন, বন্ধুপ্রতিম দেশ হিসেবে আমাদের আইনশৃঙ্খলা বাহিনীর সক্ষমতা বাড়াতে যুক্তরাষ্ট্র আগ্রহী এবং যুক্তরাষ্ট্র কাজ করবে। আমরা ঘনিষ্ঠভাবে কাজ করছি।’",bn,2023-01-10T20:43:42+06:00
Banglatribune,ইন্দো-প্যাসিফিকে বাংলাদেশকে পাশে চায় যুক্তরাষ্ট্র,national,https://www.banglatribune.com/national/780940/%E0%A6%87%E0%A6%A8%E0%A7%8D%E0%A6%A6%E0%A7%8B-%E0%A6%AA%E0%A7%8D%E0%A6%AF%E0%A6%BE%E0%A6%B8%E0%A6%BF%E0%A6%AB%E0%A6%BF%E0%A6%95%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%95%E0%A7%87-%E0%A6%AA%E0%A6%BE%E0%A6%B6%E0%A7%87-%E0%A6%9A%E0%A6%BE%E0%A7%9F-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0,"ইন্দো-প্যাসিফিক স্ট্র্যাটেজিতে (আইপিএস) বাংলাদেশকে পাশে চায় যুক্তরাষ্ট্র। অন্যদিকে রোহিঙ্গা প্রত্যাবাসনে মিয়ানমারের ওপর ওয়াশিংটনের আরও চাপ প্রয়োগের অনুরোধ করেছে ঢাকা। যুক্তরাষ্ট্রের ন্যাশনাল সিকিউরিটি কাউন্সিলের সিনিয়র ডিরেক্টর ফর সাউথ এশিয়া রিয়ার এডমিরাল এইলিন লুবাচারের ঢাকা সফরের সময়ে বিষয়গুলো নিয়ে আলোচনা করেছে উভয়পক্ষ। প্রধানমন্ত্রীর নিরাপত্তা বিষয়ক উপদেষ্টা মেজর জেনারেল (অব.) তারিক আহমেদ সিদ্দিক ও পররাষ্ট্র সচিব মাসুদ বিন মোমেনের সঙ্গে এ বিষয় নিয়ে আলোচনা করেছেন লুবাচার। এছাড়া রোহিঙ্গা ক্যাম্পও সফর করেছেন তিনি। চারদিনের সফর শেষে মঙ্গলবার ঢাকা ত্যাগ করেছেন লুবাচার।,এ বিষয়ে এক কর্মকর্তা বলেন, ভারত ও প্রশান্ত মহাসাগর অঞ্চলকে ঘিরে ইন্দো-প্যাসিফিক স্ট্র্যাটেজি  প্রণয়ন করেছে যুক্তরাষ্ট্র। এ অঞ্চলের সমমনা দেশগুলো যেন আইপিএসে যুক্ত হয় সেটির বিষয়ে অনুরোধ জানিয়েছেন লুবাচার। তিনি বলেন, লুবাচার বার্তা দিয়েছেন যে এই অঞ্চলের ছোট দেশগুলোকে অবহেলা করবে না যুক্তরাষ্ট্র।, ,এ বিষয়ে বাংলাদেশের অবস্থানের বিষয়ে জানতে চাইলে তিনি বলেন, আইপিএস নিয়ে বাংলাদেশের অবস্থান নিয়ে কাজ চলছে এবং বিষয়টি মার্কিন সিনিয়র ডিরেক্টরকে জানানো হয়েছে। এ বিষয়ে আমাদের অবস্থান হচ্ছে অর্থনৈতিক যেকোনও বিষয়ে কাজ করতে আগ্রহী বাংলাদেশ।,২০১৭ সালে রোহিঙ্গাদের ঢল নামার পরে এখন পর্যন্ত একজন রোহিঙ্গাকেও ফেরত পাঠানো সম্ভব হয়নি। ইতোমধ্যে অনেক চেষ্টা করা হলেও মিয়ানমারের অনীহার কারণে বেশি দূর অগ্রসর হতে পারেনি বাংলাদেশ।,এ বিষয়ে আরেকজন কর্মকর্তা বলেন, ২০১৭ সালে রোহিঙ্গা গণহত্যা হয়েছে, এ বিষয়ে যুক্তরাষ্ট্র ইতোমধ্যে ঘোষণা দিয়েছে। বাংলাদেশ চায় এ বিষয়ে যুক্তরাষ্ট্র যেন আরও বেশি চাপ প্রয়োগ করে মিয়ানমারের ওপর।,রোহিঙ্গা বিষয়টি ধীরে ধীরে নিরাপত্তার প্রিজম থেকে দেখা হচ্ছে জানিয়ে তিনি বলেন, এ অঞ্চলের স্থিতিশীলতা এই সমস্যা সমাধানের ওপর অনেকটা নির্ভরশীল এবং এ বিষয়টি যুক্তরাষ্ট্রকে অনুধাবন করার জন্য অনুরোধ করেছে ঢাকা।,মানবপাচার, মাদক চোরাচালান, সমুদ্রে অবৈধ মাছ শিকারসহ বিভিন্ন ধরনের নিরাপত্তা ঝুঁকির মুখে রয়েছে বাংলাদেশ। এসব বিষয় ছাড়াও যুক্তরাষ্ট্রের সহযোগিতার বিষয়টিও আলোচনা হয়েছে দুইপক্ষের মধ্যে।,একটি সূত্র জানায়, রোহিঙ্গারা বিভিন্ন সময় মানবপাচারের শিকার হচ্ছে এবং সমুদ্রপথে তারা বিভিন্ন দেশের দিকে অবৈধভাবে ঝুঁকিপূর্ণ পাড়ি জমাচ্ছে। একই সঙ্গে বিভিন্ন ধরনের মাদক চোরাচালানের সঙ্গে জড়িয়ে পড়ছে রোহিঙ্গারা।,তিনি বলেন, মাদক চোরাচালান দমনে প্রশিক্ষণ বা বিভিন্ন নিরাপত্তা সরঞ্জাম দিয়ে সহায়তা করতে পারে যুক্তরাষ্ট্র। আবার সমুদ্রপথে অবৈধ অভিবাসন ঠেকানোর জন্য জাহাজ দিতে পারে দেশটি। এর আগে যুক্তরাষ্ট্র বেশ কয়েকটি দ্রুতগামী শার্ক স্পিডবোট দিয়েছিল বাংলাদেশকে।,দুই দেশের মধ্যে নিরাপত্তা আলোচনা হয়েছে এবং সামনের দিনগুলোতে আরও হবে জানিয়ে তিনি বলেন, সামনের সপ্তাহে মার্কিন পররাষ্ট্র মন্ত্রণালয়ের অ্যাসিস্ট্যান্ট সেক্রেটারি ডোনাল্ড লু ঢাকা সফরের সময়ে এই বিষয়ে আরও কথা হবে।, ",bn,2023-01-10T20:45:00+06:00
Banglatribune,"জমি দখলের চেষ্টা, অব্যাহতিপ্রাপ্ত যুবলীগ নেতা গ্রেফতার",country,https://www.banglatribune.com/country/rajshahi/780939/%E0%A6%9C%E0%A6%AE%E0%A6%BF-%E0%A6%A6%E0%A6%96%E0%A6%B2%E0%A7%87%E0%A6%B0-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%85%E0%A6%AC%E0%A7%8D%E0%A6%AF%E0%A6%BE%E0%A6%B9%E0%A6%A4%E0%A6%BF%E0%A6%AA%E0%A7%8D%E0%A6%B0%E0%A6%BE%E0%A6%AA%E0%A7%8D%E0%A6%A4-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE,"পাবনায় জমি দখল ও প্রাণনাশের হুমকি দেওয়ার অভিযোগে গ্রেফতার হয়েছেন দল থেকে সাময়িক অব্যাহতিপ্রাপ্ত যুবলীগ নেতা শাকিরুল ইসলাম রনি (৪২)।,মঙ্গলবার (১০ জানুয়ারি) বিকালে পাবনা শহরের শালগাড়িয়ার পুলিশ ফাঁড়ির সামনে থেকে তাকে গ্রেফতার করে পুলিশ। গ্রেফতারকৃত শাকিরুল ইসলাম রনি শালগাড়িয়া বিকে সাহা রোডের মো. সুলতান শেখের ছেলে। তিনি পাবনা জেলা যুবলীগের বর্তমান আহ্বায়ক কমিটির যুগ্ম আহ্বায়ক এবং আগের কমিটির যুগ্ম সাধারণ সম্পাদক ছিলেন। সংগঠনের শৃঙ্খলা পরিপন্থী কার্যকলাপে জড়িত থাকায় গত ১০ সেপ্টেম্বর তাকে দল থেকে সাময়িক অব্যাহতি দেওয়া হয়। ,সদর থানার ওসি কৃপা সিন্ধু বালা বলেন, ‘শহরের শালগাড়িয়া বিকে সাহা রোডের একটি জমি দখলের চেষ্টা, সাইনবোর্ড ভাঙচুরসহ একজনকে হত্যার হুমকি দেওয়ার ঘটনায় করা মামলায় তাকে গ্রেফতার করা হয়েছে।’,পুলিশ ও মামলার এজাহার সূত্রে জানা গেছে, বিকে সাহা রোডে ১৪ কাঠা জমির মালিক ছাবেরা সুলতানা দীর্ঘদিন ধরে বিদেশে অবস্থান করছেন। জমিটি দেখাশোনা করছেন তার ভাগনে সোহেল আহমেদ। এ সুযোগে বিভিন্ন সময় জমিটি দখলের চেষ্টা করে ব্যর্থ হন রনি। ,সর্বশেষ সোমবার (৯ জানুয়ারি) জমির মালিক ও ওয়ারিশদের নাম উল্লেখ করে সাইনবোর্ড ঝুলিয়ে দেন সোহেল। এতে ক্ষিপ্ত হয়ে মঙ্গলবার সকালে কয়েকজন সহযোগী নিয়ে সাইনবোর্ড ভাঙচুর করে জমিটি দখলের চেষ্টা করেন রনি। এ সময় সোহেল বাধা দিলে হত্যার হুমকি দেন। পরে সোহেল পাবনা সদর থানায় মামলা করেন।,এর আগে সংগঠনের শৃঙ্খলা পরিপন্থী নানা কার্যকলাপে জড়িত থাকায় রনিকে যুবলীগ থেকে সাময়িক অব্যাহতি দেওয়া হয়। বিষয়টি সাংবাদিকদের জানিয়েছেন জেলা যুবলীগের আহ্বায়ক আলী মুর্তজা বিশ্বাস সনি।,গত ১০ সেপ্টেম্বর কেন্দ্রীয় যুবলীগের সাধারণ সম্পাদক মাইনুল হোসেন খান নিখিল স্বাক্ষরিত অব্যাহতিপত্রে বলা হয়েছে, ‘রনির বিরুদ্ধে দলীয় শৃঙ্খলাভঙ্গ ও গঠনতন্ত্র পরিপন্থী কার্যকলাপের সুনির্দিষ্ট প্রমাণ রয়েছে। এতে সংগঠনের ভাবমূর্তি ক্ষুণ্ন ও বিনষ্ট হয়েছে। এছাড়া ইতোপূর্বে তার বিরুদ্ধে একাধিক অভিযোগ এসেছে। সেসব বিষয়ে কারণ দর্শানোর নোটিশ দেওয়া হলেও সন্তোষজনক জবাব দিতে ব্যর্থ হয়েছেন। ফলে যুবলীগের চেয়ারম্যান শেখ ফজলে শামসের নির্দেশক্রমে রনিকে সাময়িক অব্যাহতি দেওয়া হলো।’",bn,2023-01-10T20:41:23+06:00
Banglatribune,যুদ্ধবিধ্বস্ত বাংলাদেশে জাতির পিতার প্রত্যাবর্তন ছিল প্রেরণা ও নির্ভরতা,my-campus,https://www.banglatribune.com/my-campus/780944/%E0%A6%AF%E0%A7%81%E0%A6%A6%E0%A7%8D%E0%A6%A7%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%9C%E0%A6%BE%E0%A6%A4%E0%A6%BF%E0%A6%B0-%E0%A6%AA%E0%A6%BF%E0%A6%A4%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%AC%E0%A6%B0%E0%A7%8D%E0%A6%A4%E0%A6%A8,"স্বাধীনতার স্থপতি বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষে জাহাঙ্গীরনগর বিশ্ববিদ্যালয়ে (জাবি) আনন্দ র‍্যালি করেছে শাখা ছাত্রলীগ। মঙ্গলবার (১০ জানুয়ারি) বিশ্ববিদ্যালয়ের পরিবহন চত্বর থেকে আনন্দ র‍্যালি শুরু হয়। পরে র‍্যালিটি বঙ্গবন্ধু শেখ মুজিবুর রহমান হলের সামনে এসে শেষ হয়। র‍্যালি শেষে হলের সামনে অবস্থিত বঙ্গবন্ধুর প্রতিকৃতিতে পুষ্পস্তবক অর্পণ করেন শাখা ছাত্রলীগের নেতাকর্মীরা।,পুষ্পস্তবক অর্পণ শেষে সংক্ষিপ্ত সমাবেশে শাখা ছাত্রলীগের সাধারণ সম্পাদক হাবিবুর রহমান লিটন বলেন, ‘যুদ্ধবিধ্বস্ত বাংলাদেশে জাতির পিতার প্রত্যাবর্তন ছিল প্রেরণা, নির্ভরতা ও বাংলার মানুষের আশা-আকাঙ্ক্ষার আলোক শিখা। মুক্তিকামী জনতার স্বাধীনতা যুদ্ধের দীর্ঘ সংগ্রামে ত্যাগ-তিতিক্ষার পর তিনি আবারও হাতে তুলে নেন দেশ গড়ার দায়িত্ব। বাংলার অসহায়-মেহনতি মানুষের সামাজিক ও অর্থনৈতিক মুক্তির নতুন লড়াইয়ে তিনি লড়েছেন আমৃত্যু।’,হাবিবুর রহমান লিটন আরও বলেন, ‘বঙ্গবন্ধুর সোনার বাংলা গড়তে স্মার্ট বাংলাদেশের পরিকল্পনা হাতে নিয়েছে সরকার। স্মার্ট বাংলাদেশ গড়তে আমাদের স্মার্ট কর্মী দরকার। স্মার্ট কর্মীরাই আগামীর স্মার্ট বাংলাদেশ তৈরি করবে।’,এ সময় শাখা ছাত্রলীগের সভাপতি আকতারুজ্জামান সোহেল বলেন, ‘আজকের এই দিনে জাতির পিতা বাংলার মাটিতে ফিরে এসে স্বাধীনতাকে পূর্ণতা দিয়েছিলেন। তিনি বাংলার মানুষকে স্বাধীন, সুখী ও সমৃদ্ধ করার জন্য কাজ করে গেছেন। পাকিস্তানি প্রেতাত্মাদের দাঁতভাঙা জবাবের জন্য ডাক দিয়েছিলেন মুক্তিযুদ্ধের। বাংলার মানুষের অধিকার আদায়ের ক্ষেত্রে বঙ্গবন্ধুকন্যা কাজ করে যাচ্ছেন। অথচ তাকে ২১ বারের বেশি হত্যার চেষ্টা করা হয়েছে। যারা এই চেষ্টা করেছে তাদের সহ্য করবে না ছাত্রলীগ। স্বাধীন এদেশে কোনও ধরনের অপরাজনীতির চেষ্টা করা হলে দাঁতভাঙা জবাব দেবে ছাত্রলীগ।’,সমাবেশে শাখা ছাত্রলীগের বিভিন্ন হল ইউনিটের প্রায় দুই শতাধিক নেতাকর্মী উপস্থিত ছিলেন।",bn,2023-01-10T20:50:46+06:00
Banglatribune,৫ মাস পেরিয়ে গেলেও জাবির প্রথম বর্ষের ক্লাস শুরু হয়নি,my-campus,https://www.banglatribune.com/my-campus/780945/%E0%A7%AB-%E0%A6%AE%E0%A6%BE%E0%A6%B8-%E0%A6%AA%E0%A7%87%E0%A6%B0%E0%A6%BF%E0%A7%9F%E0%A7%87-%E0%A6%97%E0%A7%87%E0%A6%B2%E0%A7%87%E0%A6%93-%E0%A6%9C%E0%A6%BE%E0%A6%AC%E0%A6%BF%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AC%E0%A6%B0%E0%A7%8D%E0%A6%B7%E0%A7%87%E0%A6%B0-%E0%A6%95%E0%A7%8D%E0%A6%B2%E0%A6%BE%E0%A6%B8-%E0%A6%B6%E0%A7%81%E0%A6%B0%E0%A7%81,"জাহাঙ্গীরনগর বিশ্ববিদ্যালয়ের (জাবি) ২০২১-২২ শিক্ষাবর্ষের স্নাতক (সম্মান) প্রথম বর্ষের শিক্ষার্থীদের শ্রেণি কার্যক্রম আগামী ৩১ জানুয়ারি থেকে শুরু হবে।,মঙ্গলবার (১০ জানুয়ারি) দুপুর ২টায় বিশ্ববিদ্যালয়ের প্রভোস্ট কমিটির সভায় এ সিদ্ধান্ত নেওয়া হয়েছে। প্রভোস্ট কমিটির সভাপতি ও বিশ্বকবি রবীন্দ্রনাথ ঠাকুর হলের প্রভোস্ট অধ্যাপক ড. আবদুল্লাহ হেল কাফী এ তথ্য নিশ্চিত করেছেন।,তিনি বলেন, ‘কমিটির সভায় প্রথম বর্ষের শিক্ষার্থীদের ক্লাস পূর্বনির্ধারিত ১৫ জানুয়ারির পরিবর্তে ৩১ জানুয়ারি থেকে শুরু করার সিদ্ধান্ত নেওয়া হয়েছে। এর আগে আমরা নবনির্মিত হল দুটি উদ্বোধন করবো। আগে পুরাতন আবেদনকারীদের হলে উঠিয়ে পরবর্তীতে আসন ফাঁকা সাপেক্ষে নবীন শিক্ষার্থীদের হলের আসন বরাদ্দ দেওয়া হবে। আসন বরাদ্দের তালিকা ক্লাস শুরুর আগেই জানিয়ে দেওয়া হবে।’,এর আগে ভর্তি পরীক্ষা কমিটি ক্লাস শুরুর জন্য প্রথমে ১ জানুয়ারি ও পরে ১৫ জানুয়ারি নির্ধারণ করে। তবে এ সময়ের মধ্যে নবনির্মিত হলগুলো উদ্বোধন না হওয়ায় শ্রেণি কার্যক্রম শুরুর তারিখ পিছিয়েছে বলে জানায় ভর্তি পরীক্ষা সংশ্লিষ্ট কর্তৃপক্ষ।,উল্লেখ্য, চলতি বছরের ৩১ জুলাই থেকে ৪ আগস্ট পর্যন্ত পাঁচটি ইউনিটের অধীনে জাবির স্নাতক (সম্মান) শ্রেণির ভর্তি পরীক্ষা অনুষ্ঠিত হয়। পাঁচ মাসের অধিক সময় পেরিয়ে গেলেও নবীন শিক্ষার্থীদের ক্লাস এখনও শুরু হয়নি।",bn,2023-01-10T20:55:25+06:00
Banglatribune,৪ স্কুলে বাস সার্ভিস চালু করছে ডিএনসিসি,others,https://www.banglatribune.com/others/capital-city/780942/%E0%A7%AA-%E0%A6%B8%E0%A7%8D%E0%A6%95%E0%A7%81%E0%A6%B2%E0%A7%87-%E0%A6%AC%E0%A6%BE%E0%A6%B8-%E0%A6%B8%E0%A6%BE%E0%A6%B0%E0%A7%8D%E0%A6%AD%E0%A6%BF%E0%A6%B8-%E0%A6%9A%E0%A6%BE%E0%A6%B2%E0%A7%81-%E0%A6%95%E0%A6%B0%E0%A6%AC%E0%A7%87-%E0%A6%A1%E0%A6%BF%E0%A6%8F%E0%A6%A8%E0%A6%B8%E0%A6%BF%E0%A6%B8%E0%A6%BF,"যানজট নিরসনে আগামী মে মাসে রাজধানীর চারটি বেসরকারি স্কুলের শিক্ষার্থীদের জন্য স্কুলবাস চালুর ঘোষণা দিয়েছেন ঢাকা উত্তর সিটি করপোরেশনের (ডিএনসিসি) মেয়র আতিকুল ইসলাম। মঙ্গলবার (১০ জানুয়ারি) দুপুরে বনানীর চট্রগ্রাম গ্রামার স্কুলে শিক্ষক ও অভিভাবকদের সঙ্গে স্কুলবাস প্রবর্তন সংক্রান্ত বিষয়ে মতবিনিময় সভায় তিনি এসব কথা বলেন।,মেয়র আতিক বলেন, ‘সন্তানরাই বাবা-মায়ের সবচেয়ে মূল্যবান সম্পদ। তাদের নিরাপত্তার বিষয়টি অতি গুরুত্বপূর্ণ। স্কুলবাসগুলোতে সিসি ক্যামেরাসহ আধুনিক প্রযুক্তির ব্যবহার করে শিক্ষার্থীদের নিরাপত্তা নিশ্চিত করা হবে। অ্যাপসের মাধ্যমে ট্র্যাকিং ব্যবস্থা থাকবে। চালক ও স্টাফদের প্রশিক্ষণের ব্যবস্থাও করা হবে। একটি হটলাইন নম্বর থাকবে। যেটির মাধ্যমে অভিভাবকরা সার্বক্ষণিক যোগাযোগ করতে পারবেন। শিক্ষক-অভিভাবকদের আগ্রহ ও সমর্থন এটি বাস্তবায়নে ব্যাপক ভূমিকা রাখবে। আমরা আশা করছি, প্রথম ধাপে মে মাসে স্কুলবাস চালু করতে পারবো।’, ,মতবিনিময় সভায় শিক্ষক ও অভিভাবকরা এই সেবা সংক্রান্ত বিভিন্ন বিষয়ে ডিএনসিসি মেয়রের সঙ্গে কথা বলেন।,এ সময় একজন অভিভাকের প্রশ্নের জবাবে ডিএনসিসি মেয়র বলেন, ‘অনেক শিক্ষার্থী মিলে একটি স্কুলবাসে যাতায়াত করবে। এতে একজন শিক্ষার্থীকে একাই একটি গাড়ি ব্যবহার করতে হবে না। তাই পুলিশের ট্রাফিক বিভাগককে আহ্বান করা হবে যেন সিগনালে স্কুলবাসকে অগ্রাধিকার দেওয়া হয়। এছাড়াও স্কুলবাসে ওঠার সঙ্গে সঙ্গেই শিক্ষার্থীদের উপস্থিতি নিশ্চিত করা হবে। নিরাপত্তায় সর্বোচ্চ গুরুত্বারোপ করা হবে। কোনও বাস নষ্ট হয়ে গেলে সে ক্ষেত্রে বিকল্প বাসের ব্যবস্থা থাকবে।’,তিনি বলেন, ‘স্কুলের পাশে ৫০০ মিটারের মধ্যে কোনও প্রকার অস্থায়ী দোকান-পাট থাকবে না। স্কুলবাসে শিক্ষার্থীরা যেন স্বাচ্ছন্দ্যে স্কুলবাসে উঠা-নামা করতে পারে সে জন্য স্কুলের পাশের এলাকায় গাড়ি পার্কিং বন্ধ করা হবে। আমরা সব দিক বিবেচনায় নিয়েই কাজ করছি।’,সবশেষে মেয়র বলেন, ‘আজ চিটাগং গ্রামার স্কুলে এসেছি। পরবর্তী সময়ে স্কলাস্টিকা স্কুল, স্যার জন উইলসন স্কুল ও বাংলাদেশ ইন্টারন্যাশনাল টিউটোরিয়াল স্কুলেও যাবো শিক্ষক ও অভিভাবকদের সঙ্গে আলাপ করতে। অন্যান্য কিছু স্কুলও এই সেব চালু করতে আমাদের সঙ্গে যোগাযোগ করছে।’,মতবিনিময় সভায় অন্যান্যের মধ্যে ছিলেন– ডিএনসিসির প্রধান নির্বাহী কর্মকর্তা মোহাম্মাদ সেলিম রেজা, প্রধান প্রকৌশলী ব্রিগেডিয়ার জেনারেল মুহ. আমিরুল ইসলাম, সচিব মোহাম্মদ মাসুদ আলম ছিদ্দিক, অতিরিক্ত প্রধান প্রকৌশলী মোহাম্মাদ শরীফ উদ্দীন, পুলিশের ট্রাফিক বিভাগের প্রতিনিধি, চিটাগং গ্রামার স্কুল-ঢাকার প্রিন্সিপাল আছিয়া আলম চৌধুরী প্রমুখ।, , ",bn,2023-01-10T20:43:45+06:00
Banglatribune,আদালত স্বাধীন বলেই মুক্তি পেলেন ফখরুল-আব্বাস: হাছান মাহমুদ,politics,https://www.banglatribune.com/politics/awami-league/780949/%E0%A6%86%E0%A6%A6%E0%A6%BE%E0%A6%B2%E0%A6%A4-%E0%A6%B8%E0%A7%8D%E0%A6%AC%E0%A6%BE%E0%A6%A7%E0%A7%80%E0%A6%A8-%E0%A6%AC%E0%A6%B2%E0%A7%87%E0%A6%87-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%AB%E0%A6%96%E0%A6%B0%E0%A7%81%E0%A6%B2-%E0%A6%86%E0%A6%AC%E0%A7%8D%E0%A6%AC%E0%A6%BE%E0%A6%B8,"আওয়ামী লীগের যুগ্ম সাধারণ সম্পাদক ও তথ্যমন্ত্রী ড. হাছান মাহমুদ বলেছেন, ‘মির্জা ফখরুল সাহেব ও মির্জা আব্বাস সাহেব যে মুক্তি পেয়েছেন, এতেই প্রমাণিত হয়েছে বাংলাদেশের আইন-আদালত স্বাধীন। কারণ, সরকার তাদের গ্রেফতার করেছিল, তারা আইনি লড়াইয়ের মাধ্যমে আইনি প্রক্রিয়ায় মুক্তিলাভ করেছেন।’,দেশের আইন-আদালত অত্যন্ত স্বাধীনভাবে কাজ করে, সেই কারণেই তারা মুক্তিলাভ করেছেন। আমি তাদের দুজনের সুস্বাস্থ্য ও দীর্ঘ আয়ু কামনা করি। তারা যাতে সুস্বাস্থ্য বজায় রেখে সরকারের বিরোধিতা করতে পারেন, সেটিই আমি কামনা করি।’,মঙ্গলবার (১০ জানুয়ারি) রাজধানীর কাকরাইলে তথ্যভবন মিলনায়তনে ৬ থেকে ১০ জানুয়ারি বাংলাদেশ সফররত ৩৪ ভারতীয় সাংবাদিকের সঙ্গে মতবিনিময়কালে সাংবাদিকদের এক প্রশ্নের জবাবে তিনি এসব কথা বলেন।,আগামীকাল বুধবার (১১ জানুয়ারি) বিএনপির দেশব্যাপী গণ-অবস্থান কর্মসূচি নিয়ে প্রশ্নের জবাবে ড. হাছান বলেন, ‘বিএনপি বা কোনও বিরোধী দল যদি শান্তিপূর্ণ কোনও কর্মসূচি পালন করে, সে ক্ষেত্রে সরকার সবসময় সহযোগিতা করেছে এবং করবে। কিন্তু আমরা সবসময় দেখেছি তারা শান্তিপূর্ণ কর্মসূচির কথা বলে সেখানে অশান্তি তৈরি করে এবং জনগণের সম্পত্তি বিনষ্ট করে।’,আওয়ামী লীগের যুগ্ম সাধারণ সম্পাদক হাছান মাহমুদ বলেন, ‘১০ ডিসেম্বর ঘিরেও তারা দেশে অশান্তি তৈরি করেছিল। তারা গাড়িতে আগুন দিয়েছে, গাড়ি ভাঙচুর করেছে এবং জনগণের শান্তি নিরাপত্তা স্থিতি বিনষ্ট করেছে। ১১ তারিখেও আমরা সতর্ক দৃষ্টি রাখবো, সতর্ক পাহারায় থাকবো, আমাদের দল সতর্ক পাহারায় থাকবে, যাতে তারা রাজনৈতিক কর্মসূচির নামে দেশে বিশৃঙ্খলা সৃষ্টি করতে না পারে। যদি করার চেষ্টা করা হয় জনগণ প্রতিহত করবে, আমাদের দল জনগণের সঙ্গে থাকবে।’",bn,2023-01-10T21:33:47+06:00
Banglatribune,ইমরান খানের বিরুদ্ধে গ্রেফতারি পরোয়ানা,foreign,https://www.banglatribune.com/foreign/asia/780943/%E0%A6%87%E0%A6%AE%E0%A6%B0%E0%A6%BE%E0%A6%A8-%E0%A6%96%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0%E0%A6%BF-%E0%A6%AA%E0%A6%B0%E0%A7%8B%E0%A7%9F%E0%A6%BE%E0%A6%A8%E0%A6%BE,"পাকিস্তানের নির্বাচন কমিশন এবং প্রধান নির্বাচন কমিশনার সিকান্দার সুলতান রাজার বিরুদ্ধে পিটিআই নেতাদের এক বিবৃতির ঘটনায় এই মামলা দায়ের করা হয়েছে।,নির্বাচন কমিশনের চার সদস্যের বেঞ্চ এই পরোয়ানা জারি করে। এই বেঞ্চের নেতৃত্বে রয়েছেন নিসার দুরানি। ইমরান খান ছাড়াও ফাওয়াদ চৌধুরী ও আসাদ উমরের বিরুদ্ধে এই পরোয়ানা জারি করা হয়েছে।,গত বছর আগস্ট ও সেপ্টেম্বরে পিটিআই নেতাদের নোটিশ দিয়েছিল নির্বাচন কমিশন। পিটিআই নেতারা একাধিকবার নির্বাচন কমিশনের বিরুদ্ধে পাকিস্তান মুসলিম লিগ (নওয়াজ)-এর পক্ষে পক্ষপাতিত্বের অভিযোগ করে আসছিলেন।,আগের শুনানিতে নির্বাচন কমিশন পিটিআই নেতাদের বেঞ্চে হাজির হওয়ার শেষ সুযোগ দিয়েছিল।, ",bn,2023-01-10T20:46:23+06:00
Banglatribune,একটা টাকাও আমি অসৎ উপায়ে আয় করিনি: তাকসিম এ খান,others,https://www.banglatribune.com/others/780952/%E0%A6%8F%E0%A6%95%E0%A6%9F%E0%A6%BE-%E0%A6%9F%E0%A6%BE%E0%A6%95%E0%A6%BE%E0%A6%93-%E0%A6%86%E0%A6%AE%E0%A6%BF-%E0%A6%85%E0%A6%B8%E0%A7%8E-%E0%A6%89%E0%A6%AA%E0%A6%BE%E0%A7%9F%E0%A7%87-%E0%A6%86%E0%A7%9F-%E0%A6%95%E0%A6%B0%E0%A6%BF%E0%A6%A8%E0%A6%BF-%E0%A6%A4%E0%A6%BE%E0%A6%95%E0%A6%B8%E0%A6%BF%E0%A6%AE-%E0%A6%8F-%E0%A6%96%E0%A6%BE%E0%A6%A8,"ঢাকা পানি সরবরাহ ও পয়োনিষ্কাশন কর্তৃপক্ষের (ওয়াসা) ব্যবস্থাপনা পরিচালক তাকসিম এ খান দাবি করে বলেছেন, যুক্তরাষ্ট্রে তার ১৪টি বাড়ি থাকার তথ্য সঠিক নয়। আছে শুধু তার স্ত্রীর নামে একটা অ্যাপার্টমেন্ট। তিনি বলেন, ‘যুক্তরাষ্ট্রে আমার কোনও বাড়ি নেই। সেখানে ১৪টি বাড়ির ব্যাপারে ডাহা মিথ্যা একটা প্রতিবেদন ছাপানো হলো।’,মঙ্গলবার (১০ জানুয়ারি) রাজধানীর কারওয়ান বাজারে ওয়াসা ভবনে নিজ কার্যালয়ে সাংবাদিকদের সঙ্গে আলাপকালে এসব কথা বলেন তিনি।,‘ওয়াসার তাকসিমের যুক্তরাষ্ট্রে ১৪ বাড়ি!’ শিরোনামে একটি জাতীয় দৈনিকে গতকাল সোমবার (৯ জানুয়ারি) প্রতিবেদন প্রকাশিত হয়। খবরটি নিয়ে আলোচনা-সমালোচনা হলে আজ কয়েকটি গণমাধ্যমের সাংবাদিকদের কার্যালয়ে ডেকে নিয়ে নিজের অবস্থান তুলে ধরেন তিনি।,তাকসিম এ খান জানান, তার স্ত্রী-সন্তান যুক্তরাষ্ট্রে ওয়েল স্ট্যাবলিশড (ভালোভাবে প্রতিষ্ঠিত), তাই সেখানে একটি বাড়ি কেনায় খুব অসুবিধার কিছু নেই। তিনি বলেন, ‘আমার স্ত্রীর নামেই ওই একটা বাড়ি আছে। সেটাকেও বাড়ি বলা যাবে না, এটা একটা অ্যাপার্টমেন্ট।’,এ পর্যন্ত একটা টাকাও অসৎ উপায়ে উপার্জন করেননি বলেও দাবি করে ওয়াসার ব্যবস্থাপনা পরিচালক বলেন, ‘আমার যা উপার্জন, তা সবার কাছে স্পষ্ট। আয়কর নথিতে আমার সব উপার্জনের তথ্য স্পষ্ট করে উল্লেখ করা আছে। এর বাইরে একটা টাকাও আমি অসৎ উপায়ে আয় করিনি।’,তিনি বলেন, ‘আমার যে বেতন, তা সবার কাছেই ওপেন একটা বিষয়। এখানে লুকোচুরির কিছু নেই। বেতন ছাড়া আমার আয়ের আর কোনও পথ নেই। আমি যা আয় করি, তা সৎভাবে উপার্জন করি, একটি টাকাও আমার অবৈধ নয়। এই আয় দিয়ে আমার যেভাবে চলা যায়, সেভাবেই আমি চলি। আমার স্ত্রী-সন্তানরা যুক্তরাষ্ট্রের নাগরিক এবং সেখানে ওয়েল স্ট্যাবলিশড।’,প্রকাশিত প্রতিবেদন প্রসঙ্গে তাকসিম এ খান বলেন, ‘আমি দুর্নীতি করেছি, এমন অনেক রিপোর্ট এর আগে প্রকাশিত হয়েছে। কিন্তু আমি কোনও দুর্নীতি করিনি, তাই সেসব অভিযোগ মিথ্যা প্রমাণিত হয়েছে। এখন উদ্দেশ্যপ্রণোদিতভাবে যে রিপোর্ট করা হলো, সেটাও ভিত্তিহীন। যুক্তরাষ্ট্রে আমার কোনও বাড়ি নেই। সেখানে ১৪টি বাড়ির ব্যাপারে ডাহা মিথ্যা একটা প্রতিবেদন ছাপানো হলো।’,তিনি আরও বলেন, ‘যারা উদ্দেশ্যপ্রণোদিতভাবে আমাকে হেয় করার জন্য মিথ্যা প্রতিবেদন করলো, তাদের বিরুদ্ধে আইনি ব্যবস্থা গ্রহণ করবো। এমন নয় যে আমি এখান থেকে যুক্তরাষ্ট্রে চলে গেছি বরং আমি যুক্তরাষ্ট্র থেকেই ঢাকা ওয়াসায় চাকরি করতে এসেছি। আমি অনেক আগে থেকেই পরিবারসহ যুক্তরাষ্ট্রের নাগরিক। আমি এখানে একটা টাকাও অসৎ উপায়ে উপার্জন করিনি। ফলে টাকা সেখানে (যুক্তরাষ্ট্রে) পাঠানোরও প্রশ্ন আসে না।’,ঢাকায় কোনও সম্পত্তি বা জমি-বাড়ি কেনার দরকার হয়নি জানিয়ে তিনি বলেন, ‘আমার স্ত্রী তার বাবার বাড়ির দিক থেকে অনেক সম্পত্তি-জমি পেয়েছেন। সে কারণে আমার ঢাকায়ও কিছু কেনার দরকার হয়নি। এ ছাড়া আমার স্ত্রী-সন্তান যুক্তরাষ্ট্রের নাগরিক এবং সেখানে ভালো চাকরি করায় তাদের সেখানেও ভালো অবস্থান আছে। আমি যা বেতন পাই, সব মিলিয়ে আল্লাহর রহমতে আমাদের ভালোভাবে চলে যাচ্ছে। তাই দুর্নীতি ও অসৎ উপায়ে উপার্জনের দরকার হয় না আমার।’,উল্লেখ্য, গতকাল সোমবার প্রকৌশলী তাকসিম এ খানের যুক্তরাষ্ট্রে ১৪টি বাড়ি কেনার বিষয়ে দুর্নীতি দমন কমিশনে (দুদক) দাখিল করা দুটি অভিযোগের অনুসন্ধানের অগ্রগতি জানতে চেয়েছেন হাইকোর্ট। দুর্নীতি দমন কমিশনকে ১৫ দিনের মধ্যে এ বিষয়ে জানাতে বলেছেন আদালত।",bn,2023-01-10T22:00:07+06:00
Banglatribune,"ঋণের ৯৩৬ কোটি টাকা দেয়নি নুর জাহান গ্রুপ, গ্রেফতারি পরোয়ানা",country,https://www.banglatribune.com/country/chitagong/780950/%E0%A6%8B%E0%A6%A3%E0%A7%87%E0%A6%B0-%E0%A7%AF%E0%A7%A9%E0%A7%AC-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%A6%E0%A7%87%E0%A7%9F%E0%A6%A8%E0%A6%BF-%E0%A6%A8%E0%A7%81%E0%A6%B0-%E0%A6%9C%E0%A6%BE%E0%A6%B9%E0%A6%BE%E0%A6%A8-%E0%A6%97%E0%A7%8D%E0%A6%B0%E0%A7%81%E0%A6%AA,"চট্টগ্রামে অগ্রণী ব্যাংকের ৯৩৬ কোটি টাকা ঋণখেলাপির মামলায় নুর জাহান গ্রুপের ব্যবস্থাপনা পরিচালক জহির আহমেদ রতন এবং তার ভাই পরিচালক টিপু সুলতানের বিরুদ্ধে গ্রেফতারি পরোয়ানা জারি করেছেন আদালত। মঙ্গলবার (১০ জানুয়ারি) চট্টগ্রামের অর্থঋণ আদালতের বিচারক মুজাহিদুর রহমান এ আদেশ দেন। আদালতের বেঞ্চ সহকারী মো. রেজাউল করিম এ তথ্য নিশ্চিত করেছেন।,আদালত সূত্রে জানা গেছে, নুর জাহান গ্রুপের অঙ্গ প্রতিষ্ঠান মারবীন ভেজিটেবল অয়েল লিমিটেডের নামে অগ্রণী ব্যাংক আগ্রাবাদ করপোরেট শাখা থেকে এই ঋণ নেওয়া হয়। ঋণের টাকা সময়মতো পরিশোধ না করায় ব্যাংক কর্তৃপক্ষ নুর জাহান গ্রুপের ব্যবস্থাপনা পরিচালক জহির আহমেদ রতন ও টিপু সুলতানের বিরুদ্ধে আদালতে মামলা করেন।,আদালতের বেঞ্চ সহকারী মো. রেজাউল করিম বাংলা ট্রিবিউনকে বলেন, ‘অগ্রণী ব্যাংক কর্তৃপক্ষ ২০১৩ সালে জহির আহমেদ রতন এবং তার ভাই টিপু সুলতানের বিরুদ্ধে ঋণের ৩৩০ কোটি ২৩ লাখ ৪২ হাজার ৪৩৭ টাকা আদায়ে আদালতে মামলা করেন। মামলার রায়ে ওই টাকার ওপর আরও ১২ শতাংশ হারে সুদসহ পরিশোধের নির্দেশ দেন আদালত। রায়ের ৬০ দিনের মধ্যে ঋণের টাকা ১২ শতাংশ সুদসহ পরিশোধ করতে ঋণ গ্রহীতাদের নির্দেশ দেওয়া হয়। উক্ত সময়ে ওই টাকা পরিশোধ না করায় ২০২২ সালের ৪ অক্টোবর ঋণ গ্রহীতাদের বিরুদ্ধে ৯৩৬ কোটি ৫০ লাখ ৭৯ হাজার ১৭৩ টাকা আদায়ে মামলা দায়ের করে ব্যাংক কর্তৃপক্ষ।’,আদালত সূত্র জানায়, ঋণ আদায়ের ঘটনায় আদালতে মামলা করার ১০ বছর অতিক্রান্ত হলেও ঋণ গ্রহীতারা কোনও পাওনা পরিশোধ করেনি। বিপুল পরিমাণ খেলাপি ঋণ আদায়ে বাধ্য করার প্রয়াস হিসেবে ব্যাংক কর্তৃপক্ষের আবেদনের পরিপ্রেক্ষিতে জহির আহমেদ রতন ও টিপু সুলতানের বিরুদ্ধে পাঁচ মাসের আটকাদেশ দেওয়া হয়েছে।,রেজাউল করিম জানান, অন্য মামলায় টিপু সুলতান বর্তমানে কারাগারে আছেন। তাকে এ মামলায়ও গ্রেফতার দেখানো হয়েছে। জহির আহমেদ রতনের বিরুদ্ধে গ্রেফতারি পরোয়ানা জারি করা হয়েছে।",bn,2023-01-10T21:44:34+06:00
Banglatribune,থাইল্যান্ডকে হারিয়ে ফাইনালে খেলতে চায় বাংলাদেশ,sport,https://www.banglatribune.com/sport/hockey/780953/%E0%A6%A5%E0%A6%BE%E0%A6%87%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%95%E0%A7%87-%E0%A6%B9%E0%A6%BE%E0%A6%B0%E0%A6%BF%E0%A7%9F%E0%A7%87-%E0%A6%AB%E0%A6%BE%E0%A6%87%E0%A6%A8%E0%A6%BE%E0%A6%B2%E0%A7%87-%E0%A6%96%E0%A7%87%E0%A6%B2%E0%A6%A4%E0%A7%87-%E0%A6%9A%E0%A6%BE%E0%A7%9F-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6,"গ্রুপ পর্বে বেশ ভালোভাবে লড়াই করেছে বাংলাদেশ। অন্তত গোল ব্যবধান তাই বলছে। সাবলীল খেলে এএইচএফ অনূর্ধ্ব-২১ চ্যাম্পিয়নশিপে আগেই গ্রুপ সেরা হয়েছে মামুনুর রশীদ। হকির এই আসরে এবার ফাইনালে উঠার লড়াই। সেমিফাইনালে বুধবার (১১ জানুয়ারি) বাধা থাইল্যান্ড। ওমানের মাস্কটে সুলতান কাবুস স্পোর্টস কমপ্লেক্সে বাংলাদেশ সময় সন্ধ্যা ৬টা ১৫ মিনিটে হবে ম্যাচটি।,সেমিফাইনালে উঠার আগে বাংলাদেশ বি গ্রুপের প্রথম ম্যাচে হংকংকে ৪-০, দ্বিতীয় ম্যাচে শ্রীলঙ্কাকে ১৪-০ ও তৃতীয় ম্যাচে উজবেকিস্তানকে ৬-১ গোলে হারিয়ে সেরা হয়েছে। বিপরীতে থাইল্যান্ড এক জয় ও এক ড্র নিয়ে সেমিফাইনাল খেলছে। হয়েছে এ গ্রুপ রানার্সআপ।,অপেক্ষাকৃত দুর্বল দল থাইল্যান্ডের বিপক্ষে জয় নিয়েই মাঠ ছাড়তে চাইছে বাংলাদেশ। কোচ মামনুর রশীদের কথাতে তেমনই সুর।,মাস্কট থেকে বাংলা ট্রিবিউনকে এই সাবেক তারকা বলেছেন, ‘থাইদের চেয়ে আমরা স্কিলের দিক দিয়ে এগিয়ে। ওরা হয়তো ফিটনেসের দিক দিয়ে এগিয়ে থাকবে। বড় কোনও সমস্যা না হলে আমরা ম্যাচ জিতেই ফাইনালে খেলার আশা রাখছি। আগের মতো সাবলীল পারফরম্যান্স দেখিয়েই এগিয়ে যেতে চাই।’,দলে আমিরুল ইসলাম ছাড়াও ভালো করছে। তাই কোচ ভরসা পাচ্ছেন একটু বেশি, ‘আমিরুল তো ভালো খেলছে। ডিফেন্ডার হয়েও গোল পাচ্ছে একের পর এক। অন্যরা কম যাচ্ছে না। সবার ওপর আমার আস্থা আছে। শিরোপা জেতার জন্য এখানে এসেছি। ফাইনালে খেলার বিষয়ে আমি আশাবাদী।’,একই মাঠে প্রথম সেমিফাইনালে স্বাগতিক ওমান মুখোমুখি হবে উজবেকিস্তানের।",bn,2023-01-10T22:01:30+06:00
Banglatribune,"ভারত আমাদের ক্ষমতায় বসিয়ে দেবে না, কিন্তু পাশে আছে: কাদের",politics,https://www.banglatribune.com/politics/awami-league/780951/%E0%A6%AD%E0%A6%BE%E0%A6%B0%E0%A6%A4-%E0%A6%86%E0%A6%AE%E0%A6%BE%E0%A6%A6%E0%A7%87%E0%A6%B0-%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE%E0%A7%9F-%E0%A6%AC%E0%A6%B8%E0%A6%BF%E0%A7%9F%E0%A7%87-%E0%A6%A6%E0%A7%87%E0%A6%AC%E0%A7%87-%E0%A6%A8%E0%A6%BE-%E0%A6%95%E0%A6%BF%E0%A6%A8%E0%A7%8D%E0%A6%A4%E0%A7%81-%E0%A6%AA%E0%A6%BE%E0%A6%B6%E0%A7%87,"ঢাকা সফররত ভারতীয় সাংবাদিকদের সঙ্গে মতবিনিময় সভায় আওয়ামী লীগ সাধারণ সম্পাদক ওবায়দুল কাদের বলেছেন, ভারত আমাদের ক্ষমতায় বসিয়ে দেবে না, কিন্তু তারা পাশে আছে। বন্ধু হিসেবে ভারতকে পাশে দেখতে চাই।,মঙ্গলবার (১০ জানুয়ারি) রাতে বঙ্গবন্ধু এভিনিউয়ে আওয়ামী লীগের কেন্দ্রীয় কার্যালয়ে ভারতীয় সাংবাদিকদের সঙ্গে এক মতবিনিময় সভায় তিনি এসব কথা বলেন।,ওবায়দুল কাদের বলেন, আমাদের ভুল-ত্রুটি আছে। তারপরও একটা কথা মনে রাখবেন—বাংলাদেশে শেখ হাসিনার চেয়ে আরেকজন বিশ্বস্ত বন্ধু আপনাদের নেই। এটা ভারতকে মনে রাখতে হবে।, ,তিনি বলেন, ভারত সরকারের সঙ্গে আমাদের বন্ধুত্ব। যখন যারা ক্ষমতায় তখন তাদের সঙ্গে সম্পর্ক থাকবে। যদি তারা বন্ধুত্ব রাখেন। নরেন্দ্র মোদি রেখেছেন, সেজন্য আছে। এই সম্পর্ক বিকশিত। আমাদের মধ্যে অনেক মিল আছে।,ওবায়দুল কাদের বলেন, ছিটমহল বিনিময় শান্তিপূর্ণ ছিল। এটা একটা বিরাট অর্জন, এর কৃতিত্ব আমাদের নেত্রীকে এবং ভারতের প্রধানমন্ত্রী নরেন্দ্র মোদিকে অবশ্যই দিতে হবে। তারপরও আমাদের কিছু কিছু ব্যাপার আছে, যেমন পানি। সেটা আলোচনার মধ্যে আছে। আমরা বিশ্বাস করি, ভারতের সঙ্গে সম্পর্ক রেখে আমরা আমাদের পাওনাটা পাবো। যে বিষয়গুলো আছে সেগুলোর সমাধান করতে হলে বন্ধুত্ব রাখতে হবে, আলোচনা করতে হবে।,আওয়ামী লীগ সাধারণ সম্পাদক বলেন, আমাদের ভোট আমাদের জনগণ। আপনারা পাশে থাকলে আমরা শক্তি পাই। কারণ, আমাদের এখানে শত্রু বেশি, ষড়যন্ত্র বেশি।,তিনি বলেন, আমরা ৭১-এর রাখিবন্ধন কখনও ভুলি নাই, ভুলতে পারি না। এটাই আমাদের দুই দেশের বন্ধুত্বকে এগিয়ে নিয়ে যাচ্ছে।,তিনি আরও বলেন, পদ্মা সেতুতে প্রতিদিন ২ কোটি ১০/১২ লাখ টাকার টোল আদায় হচ্ছে। প্রথম ৬ মাসে ৪০৩ কোটি টাকা টোল আদায় করা হয়েছে। মেট্রোরেলে গত ১০ দিনে ৮৮ লাখ টাকা ভাড়া হিসেবে পেয়েছি।,সড়ক পরিবহন ও সেতুমন্ত্রী বলেন, পানিচুক্তি নিয়ে দুদেশের আলোচনাকে আমরা পজিটিভভাবে দেখছি। এখানে রাজ্য সরকারের বিষয় আছে। আপনারা যারা পশ্চিমবঙ্গের সাংবাদিক আছেন আপনারাও বলবেন—বাংলাদেশের দিকে একটু তাকাতে।,ওবায়দুল কাদের বলেন, আমাদের প্রতিপক্ষ দল বিএনপি। তাদের সঙ্গে আছে জামায়াত, জঙ্গিবাদী কিছু দল। তাদের সাথে আছে অতি বাম, অতি ডান কিছু দল, সব মিলিয়ে ৩৩৷ তারাসহ ৩৪। এটা একটা জগাখিচুড়ি ঐক্য। এই ঐক্য গতবার ফল দেয়নি। আমরা দল ভাঙ্গা-ভাঙ্গিতে নেই। বিএনপি নিজেরা নিজেদেরকে ভাঙ্গা-ভাঙ্গি করে। আওয়ামী লীগ ঐক্যবদ্ধ। ,এসময় উপস্থিত ছিলেন আওয়ামী লীগের সভাপতিমণ্ডলীর সদস্য ড. আবদুর রাজ্জাক, জাহাঙ্গীর কবির নানক, আব্দুর রহমান, যুগ্ম সাধারণ সম্পাদক ড. হাছান মাহমুদ, আ ফ ম বাহাউদ্দীন নাছিম, সাংগঠনিক সম্পাদক সুজিত রায় নন্দী, আন্তর্জাতিক বিষয়ক সম্পাদক ড. শাম্মী আহমেদ, দফতর সম্পাদক ব্যারিস্টার বিপ্লব বড়ুয়া, তথ্য ও গবেষণা সম্পাদক সেলিম মাহমুদ, ত্রাণ ও সমাজকল্যাণ সম্পাদক আমিনুল ইসলাম আমিন, সাংস্কৃতিক সম্পাদক অসীম কুমার উকিল, উপ-দফতর সম্পাদক সায়েম খান প্রমুখ।",bn,2023-01-10T21:54:15+06:00
Banglatribune,ইউক্রেনে ন্যাটোর বিরুদ্ধে লড়ছে রাশিয়া: পুতিন মিত্র,foreign,https://www.banglatribune.com/foreign/europe/780956/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%A8%E0%A7%8D%E0%A6%AF%E0%A6%BE%E0%A6%9F%E0%A7%8B%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%B2%E0%A7%9C%E0%A6%9B%E0%A7%87-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE-%E0%A6%AA%E0%A7%81%E0%A6%A4%E0%A6%BF%E0%A6%A8-%E0%A6%AE%E0%A6%BF%E0%A6%A4%E0%A7%8D%E0%A6%B0,"ইউক্রেন যুদ্ধকে আগ্রাসী ও উদ্ধত পশ্চিমাদের সঙ্গে অস্তিত্বের লড়াই হিসেবে তুলে ধরছেন পুতিন। তিনি বলেছিলেন, রাশিয়া নিজেদের এবং জনগণকে যে কোনও আগ্রাসনের হাত থেকে রক্ষায় সম্ভাব্য সব উপায় কাজে লাগাবে।,রাশিয়ার নিরাপত্তা পরিষদের সেক্রেটারি নিকোলাই পাত্রুশেভকে কূটনীতিকরা পুতিনের একজন ঘনিষ্ঠ মিত্র হিসেবে দেখে আসছেন। যুদ্ধক্ষেত্রে একাধিক ব্যর্থতার পরও ইউক্রেনে জয়ের প্রতিশ্রুতি দিয়ে যাচ্ছেন তিনি।,এক সাক্ষাৎকারে পাত্রুশেভ বলেছেন, ইউক্রেনের ঘটনা মস্কো ও কিয়েভের মধ্যকার সংঘর্ষ নয়, এটি রাশিয়া ও ন্যাটোর, সর্বোপরি যুক্তরাষ্ট্র ও ব্রিটেনের সামরিক সংঘাত।,তিনি বলেন, পশ্চিমারা রাশিয়াকে চূর্ণ করতে পরিকল্পনা করে যাচ্ছে, তারা চাইছে রাশিয়াকে বিশ্ব রাজনীতির মানচিত্র থেকে মুছে ফেলতে।,যুক্তরাষ্ট্র রাশিয়াকে ধ্বংস করতে চাইছে, এমন রুশ দাবি প্রত্যাখ্যান করেছে যুক্তরাষ্ট্র। তবে মার্কিন প্রেসিডেন্ট জো বাইডেন সতর্কতার সঙ্গে বলেছেন, রাশিয়া ও ন্যাটোর সংঘাত তৃতীয় বিশ্বযুদ্ধের সূচনা করতে পারে।,পাত্রুশেভের মন্তব্যের বিষয়ে ক্রেমলিন মুখপাত্র দিমিত্রি পেসকভ বলেছেন, ইউক্রেন সংঘাতে ন্যাটো ও যুক্তরাষ্ট্র অংশ। এই সংঘাতে তারা পরোক্ষ অংশগ্রহণকারী হয়েছে আগেই। ইউক্রেনকে অস্ত্র, প্রযুক্তি, গোয়েন্দা তথ্যসহ অনেক কিছু সরবরাহ করছে তারা।,সাবেক সোভিয়েত গুপ্তচর পাত্রুশেভ ১৯৭০ দশক থেকে পুতিনকে চেনেন। তার মন্তব্য ক্রেমলিনের সর্বোচ্চ পর্যায়ের চিন্তা-ভাবনার প্রকাশ বলে মনে করা হয়।,তিনি বলেন, যুক্তরাষ্ট্র হলো বড় বড় করপোরেশনের একটি জোট। যারা দেশটিকে শাসন করে এবং বিশ্বে প্রভাব বিস্তার করতে চায়। তারা আফগানিস্তান, ভিয়েতনাম ও মধ্যপ্রাচ্যে বিশৃঙ্খলা তৈরি করেছে। বছরের পর বছর ধরে রাশিয়া অনন্য সংস্কৃতি ও ভাষাকে খাটো করার চেষ্টা করছে।",bn,2023-01-10T22:26:23+06:00
Banglatribune,বাংলাদেশি যুবককে মালয়েশিয়ায় হত্যার অভিযোগ,country,https://www.banglatribune.com/country/khulna/780955/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%AF%E0%A7%81%E0%A6%AC%E0%A6%95%E0%A6%95%E0%A7%87-%E0%A6%AE%E0%A6%BE%E0%A6%B2%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE%E0%A7%9F-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97,"আনোয়ার জাহিদ (৩৫) নামে যশোর শহরের শংকরপুরের এক যুবককে মালয়েশিয়ায় খুন করা হয়েছে বলে অভিযোগ উঠেছে। মালয়েশিয়ায় থাকা শ্বশুরবাড়ির লোকজন এই খুনের সঙ্গে সাথে জড়িত বলে অভিযোগ করেছেন নিহতের পরিবার।,সোমবার (৯ জানুয়ারি) সকালের পর যেকোনও সময় এই হত্যাকাণ্ডের ঘটনা ঘটে। মালয়েশিয়া পুলিশ লাশ উদ্ধার করে ময়নাতদন্তের জন্য হাসপাতালে পাঠিয়েছে। নিহত যুবক যশোর শহরের শংকরপুর এলাকার আখতার হোসেনের ছেলে।,পরিবারের পক্ষ থেকে অভিযোগ করা হয়েছে, জাহিদ যশোরের ঝিকরগাছার রাজাডুমুরিয়া গ্রামের গোলাম সরোয়ারের মেয়ে ঝুমুর খাতুনকে বিয়ে করেন। তাদের সংসারে দুটি সন্তান রয়েছে। গত ৯ বছর আগে তিনি পরিবারের কাউকে না জানিয়ে শ্বশুরবাড়ির লোকজনের প্ররোচনায় অবৈধভাবে সাগরপথে মালয়েশিয়ায় যান। এতদিন তিনি যা উপার্জন করেছেন তার সবটুকুই স্ত্রী ঝুমুর খাতুনের কাছে পাঠান। একপর্যায়ে স্ত্রী বেপরোয়া জীবনযাপন শুরু করলে স্বামীর সঙ্গে তার দাম্পত্য কলহ শুরু হয়। কলহের জেরে প্রায় ১৫ দিন আগে ঝুমুর খাতুন শ্বশুরবাড়ি ছেড়ে বাপের বাড়ি চলে যান। যাওয়ার সময় মালয়েশিয়া থেকে জাহিদের লাশ আসবে বলে হুমকি দেন।,ঝুমুর চলে যাওয়ার কয়েকদিন পর জাহিদ মালয়েশিয়া থেকে ফোনে বাবা-মাকে জানান, তার শ্যালক আইয়ুবসহ মালয়েশিয়ায় শ্বশুরবাড়ির অবস্থান করা লোকজন তাকে মেরে ফেলার চেষ্টা করছে। তিনি তাকে বাঁচানোর জন্য মা-বাবার কাছে আকুতি জানান। কিন্তু মা-বাবা পারিবারিক কলহ মিটে যাওয়ার আশায় বিষয়টি আমলে নেননি। সর্বশেষ, সোমবার ভোরে জাহিদ মা-বাবাকে জানান, তার শ্যালক আইয়ুব তাকে হত্যা করার জন্য দুজনকে পাঠিয়েছে। আর বাঁচতে পারবেন না। দুপুরের দিকে ইসমাইল নামে এক ব্যক্তি মালয়েশিয়া থেকে ফোন করে জানান, জাহিদ আত্মহত্যা করেছেন। সঙ্গে একটি ছবিও পাঠান। কিন্তু সেই ছবিতে আত্মহত্যা করার মতো কোনও আলামত দেখা যাচ্ছে না।,এরপর পরিবারের লোকজন মালয়েশিয়ায় থাকা পরিচিতজনদের ঘটনাস্থলে পাঠালে তারা সেখানে গিয়ে কাউকে পাননি। প্রবাসীরা পরিবারকে জানান, জাহিদকে শ্বাসরোধে হত্যা করে লাশ ঝুলিয়ে দেয় খুনিরা। খবর পেয়ে মালয়েশিয়া পুলিশ লাশ উদ্ধার করে ময়নাতদন্তের জন্য হাসপাতালে পাঠায়। মঙ্গলবার বিকালে ময়নাতদন্ত সম্পন্ন হয়েছে বলে পরিবারের পক্ষ থেকে জানানো হয়েছে।,এদিকে, মালয়েশিয়া থেকে জাহিদের মরদেহ দেশে আনতে এবং খুনিদের চিহ্নিত করে বিচারের জন্য ব্যবস্থা গ্রহণের দাবিতে পরিবারের পক্ষ থেকে মানবাধিকার সংগঠন রাইটস যশোরের মাধ্যমে সরকারের কাছে আবেদন করা হয়েছে।,সংগঠনটির নির্বাহী পরিচালক বিনয় কৃষ্ণ মল্লিক আবেদন পাওয়ার বিষয়টি স্বীকার করে বলেন, ইতিমধ্যে এ বিষয়ে বৈদেশিক কর্মসংস্থান ও প্রবাসী কল্যাণ মন্ত্রণালয়ের সচিব বরাবর আবেদন জানানো হয়েছে। একইসঙ্গে যশোরের জেলা প্রশাসককেও বিষয়টি জানানো হয়েছে।",bn,2023-01-10T22:15:16+06:00
Banglatribune,তামাক কোম্পানির সহায়তায় তামাকবিরোধী গবেষণায় বিস্ময়,others,https://www.banglatribune.com/others/780954/%E0%A6%A4%E0%A6%BE%E0%A6%AE%E0%A6%BE%E0%A6%95-%E0%A6%95%E0%A7%8B%E0%A6%AE%E0%A7%8D%E0%A6%AA%E0%A6%BE%E0%A6%A8%E0%A6%BF%E0%A6%B0-%E0%A6%B8%E0%A6%B9%E0%A6%BE%E0%A7%9F%E0%A6%A4%E0%A6%BE%E0%A7%9F-%E0%A6%A4%E0%A6%BE%E0%A6%AE%E0%A6%BE%E0%A6%95%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%97%E0%A6%AC%E0%A7%87%E0%A6%B7%E0%A6%A3%E0%A6%BE%E0%A7%9F-%E0%A6%AC%E0%A6%BF%E0%A6%B8%E0%A7%8D%E0%A6%AE%E0%A7%9F,"বহুজাতিক তামাক কোম্পানি ফিলিপ মরিসের (পিএমআই) অর্থপুষ্ট ফাউন্ডেশন ফর আ স্মোক-ফ্রি ওয়ার্ল্ডের (এফএসএফডব্লিউ) সহায়তায় ধূমপানের ক্ষতি নিয়ে বাংলাদেশে গবেষণার কাজ করবে যুক্তরাজ্যের গবেষণা প্রতিষ্ঠান সিশুর, এনাম মেডিক্যাল কলেজ এবং অ্যাসোশিয়েশন ফর কমিউনিটি এমপাওয়ারমেন্ট (এসিই)। এতে বিস্ময় প্রকাশ করেছে বেসরকারি গবেষণা প্রতিষ্ঠান প্রজ্ঞা (প্রগতির জন্য জ্ঞান)।,মঙ্গলবার (১০ জানুয়ারি) দেশের বিভিন্ন গণমাধমে পাঠানো এক বিবৃতিতে এ বিস্ময় প্রকাশ করে প্রজ্ঞা বলেছে, এফএসএফডব্লিউর গ্র্যান্ট তালিকায় যুক্তরাজ্যের প্রতিষ্ঠানটির নাম রয়েছে এবং প্রতিষ্ঠানটি মূলত বিভিন্ন তামাক কোম্পানির পক্ষে তথাকথিত গবেষণা পরিচালনা করে থাকে।,তবে এনাম মেডিক্যাল কলেজের মতো স্বনামধন্য একটি প্রতিষ্ঠানের সঙ্গে জনস্বাস্থ্যবিরোধী হিসেবে বিতর্কিত এই ফাউন্ডেশনের সম্পৃক্ততা অত্যন্ত উদ্বেগজনক।,প্রতিষ্ঠানটির নির্বাহী পরিচালক এ বি এম জুবায়ের স্বাক্ষরিত বিবৃতিতে প্রজ্ঞা বলেছে, পিএমআইয়ের অর্থায়নে প্রতিষ্ঠিত ‘ফাউন্ডেশন ফর আ স্মোক-ফ্রি ওয়ার্ল্ড’-এর নানা তৎপরতা জনস্বাস্থ্য এবং তামাকবিরোধী কর্মীদের মধ্যে ব্যাপক উদ্বেগের জন্ম দিয়েছে। এফএসএফডব্লিউ মূলত ই-সিগারেটসহ বিভিন্ন ধরনের ভ্যাপিং পণ্যের ব্যবহার ও বাজারজাতকরণকে উৎসাহিত করে থাকে। এ কারণেই সংগঠনটি প্রতিষ্ঠার পরপই বিশ্ব স্বাস্থ্য সংস্থা একটি বিবৃতি প্রকাশ করে জানায়, তামাক কোম্পানির অর্থায়নে প্রতিষ্ঠিত এই ফাউন্ডেশনের সঙ্গে জনস্বাস্থ্যের সুস্পষ্ট স্বার্থ-সংঘাত রয়েছে।,প্রজ্ঞা মনে করে, এ কারণে বিশ্ব স্বাস্থ্য সংস্থা এই ফাউন্ডেশনের সব ধরনের সহযোগিতা কিংবা যৌথ উদ্যোগ প্রত্যাহার করবে। সরকার ও জনস্বাস্থ্য বিষয়ক প্রতিষ্ঠানগুলোকেও এই নীতি অনুসরণের আহ্বান জানানো হয়। ,এ ছাড়া ডব্লিউএইচও পৃথক বিবৃতিতে বলেছে, ‘তামাক কোম্পানির অর্থায়ন প্রতিষ্ঠিত এই ফাউন্ডেশনের সঙ্গে যেকোনও সহযোগিতামূলক কর্মকাণ্ড হবে এফসিটিসি আর্টিকেল ৫.৩-এর সুস্পষ্ট লঙ্ঘন।’,উদ্বেগের বিষয় হলো, কয়েক বছর ধরে বাংলাদেশেও সংগঠনটির তৎপরতা লক্ষ করা যাচ্ছে। ভারতসহ বেশ কিছু দেশ ‘ফাউন্ডেশন ফর আ স্মোক-ফ্রি ওয়ার্ল্ড’-এর বিতর্কিত কার্যক্রম প্রতিহত করতে সরকারিভাবে সংগঠনটির সঙ্গে কাজ না করার সিদ্ধান্ত গ্রহণ করলেও বাংলাদেশে এ ধরনের কোনও পদক্ষেপ এখন পর্যন্ত গ্রহণ করা হয়নি। এফসিটিসির স্বাক্ষরকারী দেশ হিসেবে বাংলাদেশেরও উচিত হবে বিশ্ব স্বাস্থ্য সংস্থার পরামর্শ অনুযায়ী বিতর্কিত এই সংগঠনটির সঙ্গে সম্পৃক্ত না হওয়া এবং এ লক্ষ্যে প্রয়োজনীয় নির্দেশনা প্রদান করা।,একই সঙ্গে এসিই, এনাম মেডিক্যাল কলেজসহ সব বাংলাদেশি প্রতিষ্ঠানের উচিত হবে জনস্বাস্থ্যবিরোধী এ ধরনের প্রতিষ্ঠানের সঙ্গে নিজেদের সম্পৃক্ত না করা।",bn,2023-01-10T22:09:39+06:00
Banglatribune,স্বাস্থ্যের ডিজি থাকছেন খুরশীদ আলম,health,https://www.banglatribune.com/health/780957/%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF%E0%A7%87%E0%A6%B0-%E0%A6%A1%E0%A6%BF%E0%A6%9C%E0%A6%BF-%E0%A6%A5%E0%A6%BE%E0%A6%95%E0%A6%9B%E0%A7%87%E0%A6%A8-%E0%A6%96%E0%A7%81%E0%A6%B0%E0%A6%B6%E0%A7%80%E0%A6%A6-%E0%A6%86%E0%A6%B2%E0%A6%AE%E0%A6%87,"স্বাস্থ্য অধিদফতরের মহাপরিচালক (ডিজি) পদে থাকছেন বর্তমান ডিজি আবুল বাসার মোহাম্মদ খুরশীদ আলম। আরও দুই বছর মেয়াদে তাকে চুক্তিভিত্তিক নিয়োগ দিয়েছে সরকার।,মঙ্গলবার (১০ জানুয়ারি) রাষ্ট্রপতির আদেশক্রমে উপসচিব মোহা. রফিকুল ইসলামের সই করা এক প্রজ্ঞাপনে এ তথ্য জানায় জনপ্রশাসন মন্ত্রণালয়।,এতে বলা হয়, ‘স্বাস্থ্য অধিদফতরের ডিজি পদে ইতোমধ্যে চুক্তি ভিত্তিতে নিয়োজিত বিসিএস (স্বাস্থ্য) ক্যাডারের অবসরপ্রাপ্ত কর্মকর্তা আবুল বাসার মোহাম্মদ খুরশীদ আলমকে যোগ দেওয়ার তারিখ থেকে পরবর্তী দুই বছর মেয়াদে একই পদে আবার নিয়োগ দেওয়া হলো।’, ,এতে আরও বলা হয়, পুনরায় চুক্তিভিত্তিক নিয়োগের ক্ষেত্রে আগের চুক্তিপত্রের শর্ত অপরিবর্তিত রেখে পুনরায় সরকারের সঙ্গে চুক্তিপত্র সম্পাদন করতে হবে। জনস্বার্থে এ আদেশ জারি করা হলো।,আগের নিয়োগ অনুযায়ী আবুল বাসার মোহাম্মদ খুরশীদ আলমের মেয়াদকাল শেষ হয় গত ৩১ ডিসেম্বর। ২০২০ সালের ২৬ জুলাই স্বাস্থ্য অধিদফতরের ডিজি পদে নিয়োগ পেয়েছিলেন তিনি।",bn,2023-01-10T22:31:46+06:00
Banglatribune,বুধবার সকাল থেকে রাজধানীতে বিএনপিসহ বিরোধী দলগুলোর গণঅবস্থান,politics,https://www.banglatribune.com/politics/bnp/780959/%E0%A6%AC%E0%A7%81%E0%A6%A7%E0%A6%AC%E0%A6%BE%E0%A6%B0-%E0%A6%B8%E0%A6%95%E0%A6%BE%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B8%E0%A6%B9-%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%A6%E0%A6%B2%E0%A6%97%E0%A7%81%E0%A6%B2%E0%A7%8B%E0%A6%B0,"৩০ ডিসেম্বর গণমিছিলের পর এবার গণঅবস্থান কর্মসূচি পালন করবে বিএনপি ও দলটির নেতৃত্বাধীন বিরোধী দলগুলো। বুধবার (১১ জানুয়ারি) সকালে রাজধানীর বিভিন্ন এলাকায় বিরোধী দলগুলো যুগপৎ এ কর্মসূচি পালন করবে। এছাড়া, সারাদেশে গণঅবস্থান কর্মসূচি পালন করা হবে।,মঙ্গলবার (১০ জানুয়ারি) রাতে বিএনপি ও অন্যান্য বিরোধীদলের একাধিক নেতা বাংলা ট্রিবিউনকে কর্মসূচির বিষয়টি নিশ্চিত করেন।,রাজনৈতিক দলগুলোর সূত্র জানিয়েছে, বুধবারের গণঅবস্থান কর্মসূচি থেকে নতুন কর্মসূচি দেওয়া হবে। এক্ষেত্রে জনসাধারণের সমস্যাকেন্দ্রীক ইস্যুকে সামনে রেখে বিক্ষোভ সমাবেশ, ক্রমান্বয়ে জেলা পর্যায়ে সমাবেশ দেবে বিএনপি। কর্মসূচির আপাতত দিনক্ষণও ঠিক করেছে বিএনপি ও অন্যান্য দলগুলো। একই ইস্যুতে অন্যান্য দলগুলোও কর্মসূচি দেবে। তবে বিশ্ব ইজতেমার কারণে কর্মসূচির দিনক্ষণ নিয়ে আলোচনা এখনও অব্যাহত আছে।,বিএনপির কেন্দ্রীয় কর্মসূচি পালন করা হবে নয়াপল্টনের কেন্দ্রীয় কার্যালয়ের সামনের সড়কে। প্রশাসনের পক্ষ থেকে ইতোমধ্যে অনুমতি পেয়েছে বিএনপি।,বিএনপির মিডিয়া সেলের সদস্য শায়রুল কবির খান জানিয়েছেন, বুধবার সকাল ১১টা থেকে বিকাল ৩টা পর্যন্ত অবস্থান কর্মসূচি পালন করা হবে। এতে এক মাস দলের কর্মসূচিতে অংশগ্রহণ করবেন বিএনপির মহাসচিব মির্জা ফখরুল ইসলাম আলমগীর, স্থায়ী কমিটি সদস্য ড. খন্দকার মোশাররফ হোসেন, মির্জা আব্বাস।,শায়রুল কবির খান জানান, সিলেট, রাজশাহী, ময়মনসিংহ, চট্টগ্রাম, বরিশাল, রংপুর, কুমিল্লা, খুলনা, ফরিদপুরে দলের স্থায়ী কমিটি ও অন্যতম নেতারা অংশগ্রহণ করবেন।,রাজনৈতিকদলগুলোর পক্ষ থেকে জানানো হয়েছে, বিএনপির সঙ্গে যুগপৎভাবে গণঅবস্থান কর্মসূচিতে গণতন্ত্র মঞ্চ সকাল ১১টা জাতীয় প্রেস ক্লাব সামনে, ১২ দলীয় জোট বিজয়নগর পানির ট্যাংক, জাতীয়তাবাদী সমমনা জোট পুরানা পল্টন প্রীতম হোটেলের উল্টো দিকে, কাওরান বাজার এফডিসি সংলগ্ন এলডিপি অফিসের সামনে, গণফোরাম ইডেন কমপ্লেক্স ১৬৭ আরামবাগ দলীয় অফিসের সামনে এবং বাম গণতান্ত্রিক ঐক্য জোট জাতীয় প্রেস ক্লাব সামনে পূর্ব প্রান্তে অবস্থান করবে।,ধারণা করা হচ্ছে, রাজনৈতিক দলগুলোর অবস্থান কর্মসূচির কারণে বুধবার ঢাকায় যানজটের সৃষ্টি হতে পারে।,আরও পড়ুন:",bn,2023-01-10T22:40:23+06:00
Banglatribune,অসদাচরণে শাস্তি পেলেন সাকিব-সোহান-এনামুল,sport,https://www.banglatribune.com/sport/cricket/780961/%E0%A6%85%E0%A6%B8%E0%A6%A6%E0%A6%BE%E0%A6%9A%E0%A6%B0%E0%A6%A3%E0%A7%87-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A6%BF-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%B8%E0%A7%8B%E0%A6%B9%E0%A6%BE%E0%A6%A8-%E0%A6%8F%E0%A6%A8%E0%A6%BE%E0%A6%AE%E0%A7%81%E0%A6%B2,"মাঠে অসদাচরণ করে শাস্তি পেলেন ফরচুন বরিশালের অধিনায়ক সাকিব আল হাসান ও ওপেনার এনামুল হক বিজয়। এ ছাড়া রংপুর রাইডার্সের অধিনায়ক নুরুল হাসানকেও শাস্তি দেওয়া হয়েছে। তিনজনকেই ম্যাচ ফির ১৫ শতাংশ জরিমানা করা হয়েছে। আর্থিক জরিমানার পাশাপাশি ডিমেরিট পয়েন্ট যোগ হয়েছে তিনজনের নামের পাশে।,মঙ্গলবার (১০ জানুয়ারি) রংপুর রাইডার্স ও ফরচুন বরিশালের মধ্যকার ম্যাচে উত্তেজনাকর পরিস্থিতির সৃষ্টি হয়। ম্যাচ চলাকালে সাকিব ও সোহান আচরণবিধি লঙ্ঘন হয়, যা বিসিবির কোড অব কন্ডাক্টের ২.৪ অনুচ্ছেদের আচরণবিধি লঙ্ঘন।,এ ছাড়া আম্পায়ারের সিদ্ধান্তে প্রতিবাদ করে এনামুল বিসিবির কোড অব কন্ডাক্টের ২.৮ অনুচ্ছেদের আচরণবিধি ভঙ্গ করেছেন।,ম্যাচ শেষে তিন ক্রিকেটার নিজেদের ভুল স্বীকার করেছেন বলে শুনানির প্রয়োজন হয়নি। আচরণবিধি ভাঙায় জরিমানার সঙ্গে তিনজনের নামের পাশে একটি করে ডিমেরিট পয়েন্টও যুক্ত হয়েছে। এই ধারা ভঙ্গের সর্বনিম্ন শাস্তি আনুষ্ঠানিক তিরস্কার এবং সর্বোচ্চ শাস্তি ম্যাচ ফির ৫০ শতাংশ জরিমানা। সঙ্গে একটি বা দুটি ডিমেরিট পয়েন্ট যুক্ত হবে।,প্রসঙ্গত, ১৫৯ রানের লক্ষ্য তাড়া করতে ফরচুন বরিশালের দুই ওপেনার চাতুরাঙা ডি সিলভা ও এনামুল হক বিজয় তখন মাঠে। নিয়ম অনুযায়ী বোলার ঠিক হওয়ার পর ব্যাটাররা স্ট্রাইক নিয়ে থাকেন। কিন্তু রংপুর রাইডার্স ও ফরচুন বরিশালের ম্যাচে উল্টো ঘটনা ঘটেছে। ইনিংসের প্রথম ওভারে রংপুর রাইডার্সের বাঁহাতি স্পিনার রাকিবুল হাসান বল হাতে তৈরি ছিলেন। কিন্তু স্ট্রাইকে চাতুরাঙা ডি সিলভাকে দেখে অধিনায়ক সোহান বল তুলে দেন অফস্পিনার শেখ মেহেদী হাসানের হাতে। এটা দেখে স্ট্রাইক পরিবর্তন করে নন-স্ট্রাইক প্রান্তে চলে যান চাতুরাঙা।,বারবার এমন ঘটনার পর মাঠের বাইরে থাকা সাকিব মেজাজ হারান। মাঠে এসেও বাকবিতণ্ডায় জড়ান তিনি। ম্যাচ শুরুর পর এনামুলকে আউট দিলেও সেখানে ফিল্ড আম্পায়ারের সঙ্গে অসদাচরণ করেন এনামুল। এ কারণেই তিনজনকে শাস্তি পেতে হচ্ছে।",bn,2023-01-10T22:50:36+06:00
Banglatribune,জেঁকে বসা শীতে পথশিশুদের দুর্বিষহ রাত,others,https://www.banglatribune.com/others/780948/%E0%A6%9C%E0%A7%87%E0%A6%81%E0%A6%95%E0%A7%87-%E0%A6%AC%E0%A6%B8%E0%A6%BE-%E0%A6%B6%E0%A7%80%E0%A6%A4%E0%A7%87-%E0%A6%AA%E0%A6%A5%E0%A6%B6%E0%A6%BF%E0%A6%B6%E0%A7%81%E0%A6%A6%E0%A7%87%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%AC%E0%A6%BF%E0%A6%B7%E0%A6%B9-%E0%A6%B0%E0%A6%BE%E0%A6%A4,"এমনিতেই তাদের দিন কাটে রাস্তায় রাস্তায় ঘুরে। কুড়িয়ে পাওয়া প্লাস্টিক বিক্রি করে, পথচারীদের কাছে হাত পেতে বা ডাস্টবিনের উচ্ছিষ্ট খাবার খেয়ে পেট চলে। এভাবেই দিন কেটে যায় রাজধানীর পথশিশুদের। তবে হঠাৎ নেমে আসা তীব্র শীত তাদের জীবন আরও কঠিন করে দিয়েছে। ছেঁড়া কাঁথা-কম্বল, শক্ত বাক্স বা কাগজপত্র গায়ে টেনে শীত নিবারণ করতে হচ্ছে তাদের। অবস্থা আরও দুর্বিষহ হয় শৈত্যপ্রবাহ শুরু হলে।, ,রাজধানীর পুরান ঢাকায় দুই হাজারের বেশি ছিন্নমূল শিশুর বসবাস। কনকনে এই শীতের রাতে পথেই রাতযাপন করছে তারা। শীত নিবারণে তাদের নেই পর্যাপ্ত শীতবস্ত্র। যে যেভাবে পারছে, কোনোমতে শরীর ঢেকে রাস্তার পাশে, পার্কে কিংবা লঞ্চ টার্মিনালের পাশে শুয়ে রাত পার করছে। এদের বেশিরভাগই আবার বিভিন্ন ধরনের নেশায় আসক্ত। ফলে সবার কাছেই এরা অবহেলিত ও সুবিধাবঞ্চিত।,সরেজমিন পুরান ঢাকায় দেখা যায়, বাহাদুর শাহ পার্ক, শাঁখারি বাজার ওভারব্রিজ, লক্ষ্মী বাজার, সদরঘাট লঞ্চ টার্মিনাল, ঢাকা জেলা ও দায়রা জজকোর্ট এলাকায় শতাধিক ছিন্নমূল পথশিশু কনকনে শীতের মাঝে পুরোনো ময়লা কম্বল ও কাঁথা মুড়ি দিয়ে শুয়ে আছে। কারও ভাগ্যে আবার তাও জোটেনি।, ,এদের একজন রায়হান। জন্মের পর থেকে বাহাদুর শাহ পার্কই তার ঠিকানা। বয়স জানা নেই, তবে অনুমান ৯-১০ বছর। এই বয়সেই জীবনের অনেক রূপ দেখেছে সে। প্লাস্টিক কুড়িয়ে, পথচারীদের কাছে হাত পেতে যা পায় তা দিয়েই দিন কাটে তার। মাঝে মধ্যে ডাস্টবিনের উচ্ছিষ্ট খাবারও খায়। রাস্তায় বসবাস করলেও তাকে অন্য পথশিশুদের চেয়ে কিছুটা আলাদা লাগে। সুযোগ পেলেই পাবলিক টয়লেটে গিয়ে পরিষ্কার-পরিচ্ছন্ন হয়ে আসে। নেশা করে না।,কয়েক দিন আগে রাতে ঘুমিয়ে ছিল রায়হান। পরে ঘুম থেকে উঠে দেখে তার কম্বলটা অন্য কেউ নিয়ে গেছে। নিজেরটা হারানোর পর এখন রিহানের সঙ্গে কম্বল ভাগাভাগি করছে। শীতের কাপড় ও কম্বল খুব দরকার বলে জানায় শিশুটি।, ,বাহাদুর শাহ পার্কে পুরোনো ময়লা পাতলা একটা কম্বল মুড়িয়ে থাকা মুক্তা (১৩) বলেন, ‘ছোটবেলার কথা বেশি মনে নাই। তয় মাকে জড়াই ধরে শীতের বেলা ঘুমাতাম। মা মারা যাওয়ার পর বাপে আবার বিয়া করছে। পরে সৎমা অভাবের কারণে আমাকে ছোট থাকতেই ঢাকা শহরে এক খালার কাছে দিয়ে দিছে তাদের বাসায় কাজ করার জন্য। তারা কিছু থেকে কিছু হইলেই অনেক মারতো। তাই তাদের বাসা থেকে পালাই আসছি। তারপর বাড়িতে জানানোর পর বললো, বাড়ি গেলে নাকি হাত পা ভাইঙা দিবে। তাই আর বাড়ি যাওয়া হয় নাই। আজ পাঁচ বছরের বেশি আমি এখানে।’, ,শীতে কষ্ট হচ্ছে জানিয়ে মুক্তা বলছিল, ‘গরমকালে শুধু একটু ভালোভাবে থাকা যায়। আর শীতের বেলায়ও কষ্ট, বৃষ্টির বেলায়ও কষ্ট। শীত আর বৃষ্টি যদি না থাকতো তাহলে অনেক সুখে থাকতাম। আল্লাহ কেন যে এই শীত আর বৃষ্টি দেয়। যেই কম্বল আমার কাছে এটা দিয়ে এই শীত মানবে না। আরেকটা কম্বল হলে ভালো হইতো। একটা কম্বল যে কিনুম সেই টাকাও নাই। ভিক্ষা করে যা পাই, তাই দিয়া কোনও রকম খাই। কোনও দিন খাই, আবার কোনও দিন না খেয়ে থাকা লাগে। বেশি ক্ষিধা লাগলে আবার গাম (এক ধরনের নেশা) খাই। তখন আর ক্ষিধা লাগে না। কেউ যদি একটা কম্বল দিতো তাইলে শীত মানতো।’, ,সদরঘাটে লঞ্চের টিকিট কাউন্টারের পাশে ঘুমাচ্ছিল ১১ বছর বয়সী তামিম। বুড়িগঙ্গার শীতল হাওয়া আর টার্মিনালের কর্মচারীদের ধমকে একটু পর পর জায়গা বদল করছিল সে। কাছে গিয়ে জানা যায়, ক্ষুধার জ্বালায় ঘুম আসছিল না তার। সুবিধা মতো জায়গাও পাচ্ছে না সে ঘুমানোর। আগের রাতে যেখানে ঘুমিয়েছে সেটা এখন আরেক জনের দখলে। এজন্য ছটফট করছিল। দুপুরে বনরুটি খেয়েই গভীর রাত পর্যন্ত আছে।,রাস্তায় থাকার কারণ জানতে চাইলে তামিম বলে, ‘বাবাকে কখনও দেখি নাই। মা মারা যাওয়ার পর দুই বছর আগে ঢাকায় চলে আসি।’ লঞ্চের যাত্রীদের কাছ থেকে খুঁজে যা পায় তা দিয়েই দিন কাটে তামিমের। মাঝে মাঝে কারও বস্তা লঞ্চে উঠিয়ে দেয়। ঘর ছেড়ে আসার পর থেকেই সদরঘাট তার আশ্রয়স্থল। তবে তামিম এক জায়গায় পড়ে থাকে না। সদরঘাট, বাহাদুর শাহ পার্ক, গুলিস্তান সব জায়গায় তার ঘোরাঘুরি হয়। কিছু দিন আগে গুলিস্তান মাজারের কাছে ছিল। ভিক্ষা করে জমানো টাকা মারধর করে নিয়ে যাওয়ার পর থেকে গুলিস্তান ছেড়ে চলে এসেছে সদরঘাট লঞ্চ টার্মিনালে। এখানে এখনও কোনও ঝামেলা হয় নাই। তবে ঝামেলা হলে অন্য কোথাও চলে যাবে বলে জানায় সে।, ,ছিন্নমূল এসব শিশুর সঙ্গে কথা বলে জানা যায়, কেউ কেউ বিভিন্ন ধরনের অপরাধে জড়িয়ে পড়ে। একা বা দলবদ্ধ হয়ে চুরি বা ছিনতাই করে। ধরা পড়লে মারধর করে ছেড়ে দেওয়া হয়। পুলিশে দিলেও খুব বেশি সমস্যা হয় না। থানায় প্রস্রাব-পায়খানা করে নোংরা করে বলে ছেড়ে দেওয়া হয় তাদের। একসময় কিশোর গ্যাংয়েও জড়িয়ে পড়ে সুবিধাবঞ্চিত পথশিশুরা।,তারা আরও জানায়, অনেকে দোকান বা রেস্তোরাঁয়ও কাজ নেয়। তবে সবার সেই সুযোগ জোটে না। দেখতে ভালো ও পরিচ্ছন্নদের কাজ দেয় মানুষ।,ছেঁড়া কাঁথার নিচ থেকে মাথা বের করে হৃদয় (১৩) বলে, ‘আমরা কাজ চাইলেও কেউ দিতে চায় না। যার যখন মন চায় অকারণেই লাত্থি-উসটা মারে। মানুষের দ্বারে দ্বারে ঘুইরাও কোনও লাভ নাই। কেউ একবেলা ভাত খাইতে দেয় না। এদিক সেদিক থেকে যা পাই তা দিয়েই নেশাটেশা করে দিন কাটে। এসব করতে ভাল্লাগে না। কিন্তু কোনও উপায় নাই। পারলে একটা কম্বল দিয়ে যান, কাঁথা দিয়া শীত মানে না। কাজ করতে বললে তাও করুম। এই শীত সহ্য হয় না।’",bn,2023-01-10T23:00:00+06:00
Banglatribune,শর্তসাপেক্ষে গণঅবস্থান কর্মসূচির অনুমতি দেওয়া হয়েছে: ডিএমপি কমিশনার,others,https://www.banglatribune.com/others/780958/%E0%A6%B6%E0%A6%B0%E0%A7%8D%E0%A6%A4%E0%A6%B8%E0%A6%BE%E0%A6%AA%E0%A7%87%E0%A6%95%E0%A7%8D%E0%A6%B7%E0%A7%87-%E0%A6%97%E0%A6%A3%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF%E0%A6%B0-%E0%A6%85%E0%A6%A8%E0%A7%81%E0%A6%AE%E0%A6%A4%E0%A6%BF-%E0%A6%A6%E0%A7%87%E0%A6%93%E0%A6%AF%E0%A6%BC%E0%A6%BE,"অনেকগুলো রাজনৈতিক দল অনুমতি চেয়েছে। আমি তাদেরকে সড়কে যানচলাচল বন্ধ না করে কর্মসূচি পালনের অনুরোধ করেছি বলে জানিয়েছেন ঢাকা মহানগর পুলিশের (ডিএমপি) কমিশনার খন্দকার গোলাম ফারুক।,মঙ্গলবার (১০ জানুয়ারি) সন্ধ্যা সাড়ে ৭টায় ডিএমপি কমিশনারের সঙ্গে বিএনপির একটি প্রতিনিধি দল সাক্ষাৎ করে। পরে নিজ কার্যালয়ে ডিএমপি কমিশনার সাংবাদিকদের এসব কথা বলেন।,কমিশনার বলেন, কয়েকটি রাজনৈতিক দলের বুধবার (১১ জানুয়ারি) অবস্থান কর্মসূচি আছে। আমি সব রাজনৈতিক দলের রাজনৈতিক কর্মসূচির প্রতি শ্রদ্ধা রেখে আপনাদের (সাংবাদিক) মাধ্যমে রাজনৈতিক দলগুলোকে অনুরোধ করছি কাল অফিসিয়াল ডে (কর্মদিবস), লাখ লাখ লোক অফিসে যাতায়াত করবে। আমি তাদেরকে বিশেষভাবে অনুরোধ করেছি, তারা যেন কোনও প্রকারে রাস্তা বন্ধ না করে। বিশেষ করে জনদুর্ভোগ সৃষ্টি হয় এমন কোনও রাজনৈতিক কর্মসূচি না পালন করে।,তিনি বলেন, তারা যানচলাচল স্বাভাবিক রেখে জনদুর্ভোগ কমিয়ে তাদের রাজনৈতিক কর্মসূচি পালন করবেন, এই প্রত্যাশা করি। তারা আইনের প্রতি শ্রদ্ধাশীল হবেন এবং ডিএমপির তরফ থেকে সব ধরনের নিরাপত্তাসহ অন্যান্য সহযোগিতা পাবেন।,অনুমতি দেওয়ার বিষয়ে জানতে চাইলে ডিএমপি কমিশনার বলেন, যারা যারা অনুমতি চেয়েছেন তাদেরকে আমরা বলেছি—আপনারা ফুটপাতে বসে আপনাদের অবস্থান কর্মসূচি পালন করবেন। রাস্তা বন্ধ করে যেন জনগণের দুর্ভোগ না হয়, গাড়িঘোড়া বন্ধ না হয়। অফিসে যাতায়াত করা লোকদের যেনও কষ্ট না হয়। সেজন্য আমরা তাদেরকে অনুমতি দিয়েছি।,গণঅবস্থানের জন্য স্থান নির্ধারণ করা হয়েছে কিনা এবং সেই স্থান অতিক্রম করে রাস্তায় অবস্থান করলে কী ধরনের পদক্ষেপ নিবেন—এমন প্রশ্নের জবাবে ডিএমপি কমিশনার বলেন, তাদের (রাজনৈতিক দলগুলোকে) বলেছি, যানচলাচল স্বাভাবিক রাখতে হবে। কোনও দল যদি যানচলাচল স্বাভাবিক রাখতে না পারে তার দায়দায়িত্ব তারা বহন করবে।,এসময় ডিএমপির অতিরিক্ত পুলিশ কমিশনার (ক্রাইম) একেএম হাফিজ আক্তার ও যুগ্ম কমিশনার (অপারেশন) বিপ্লব কুমার সরকারসহ ঊর্ধ্বতন কর্মকর্তারা উপস্থিত ছিলেন।",bn,2023-01-10T22:34:08+06:00
Banglatribune,নির্মাণাধীন ভবন থেকে হাতুড়ি পড়ে গণপূর্তের অফিস সহকারী হাসপাতালে,country,https://www.banglatribune.com/country/chitagong/780960/%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3%E0%A6%BE%E0%A6%A7%E0%A7%80%E0%A6%A8-%E0%A6%AD%E0%A6%AC%E0%A6%A8-%E0%A6%A5%E0%A7%87%E0%A6%95%E0%A7%87-%E0%A6%B9%E0%A6%BE%E0%A6%A4%E0%A7%81%E0%A7%9C%E0%A6%BF-%E0%A6%AA%E0%A7%9C%E0%A7%87-%E0%A6%97%E0%A6%A3%E0%A6%AA%E0%A7%82%E0%A6%B0%E0%A7%8D%E0%A6%A4%E0%A7%87%E0%A6%B0-%E0%A6%85%E0%A6%AB%E0%A6%BF%E0%A6%B8,"কুমিল্লা নগরীতে নিরাপত্তা বেষ্টনীবিহীন নির্মাণাধীন ভবনের ওপর থেকে হাতুড়ি পড়ে এক নারী আহত হয়েছেন। এতে ওই নারীর মাথা ফেটে রক্তক্ষরণ হলে হাসপাতালে ভর্তি করেন স্থানীয়রা। পরে চিকিৎসা নিয়ে সন্ধ্যায় বাসায় ফেরেন।,মঙ্গলবার (১০ জানুয়ারি) নগরীর নজরুল অ্যাভিনিউ এলাকার কর ভবনের পাশের গলিতে এই দুর্ঘটনা ঘটে। আহত নারী পাশের পুষ্পাঞ্জলি ভবনের ভাড়াটিয়া ও কুমিল্লা গণপূর্ত বিভাগের অফিস সহকারী কাম কম্পিউটার মুদ্রাক্ষরিক দেবী ছায়া দাশ।,তার বোন ধুপ ছায়া দাশ বাংলা ট্রিবিউনকে বলেন, দিদি অফিসের জন্য বের হচ্ছিল। আমি আমার মেয়েকে স্কুলে দিয়ে আসতে বের হই। তখন আমার মেয়ে হঠাৎ চিৎকার করে উঠলে দেখি, আমার বোন রক্তাক্ত হয়ে দাঁড়িয়ে আছে। কাছে গিয়ে দেখি তার মাথায় নির্মাণাধীন ভবন থেকে শ্রমিকদের হাতে থাকা হাতুড়ির সামনের অংশ খুলে এসে পড়েছে। আমি কাছে যেতে যেতে তার পুরো শরীর রক্তে ভিজে যায়। এদিকে ওই ভবনের দায়িত্বরত একজন সেখানে আসে। তিনি আমাদের বলেন এগুলো ব্যাপার না। এগুলো প্রায়ই হয়। কপাল খারাপ তাই ওনার গায়ে এসে পড়েছে।,তিনি বলেন, সবাই দিদিকে নিয়ে হাসপাতালে গেলে ডাক্তার ভর্তি দেন। দুই সেলাই লেগেছে। এখন বাসায় আছে তবে শোয়া থেকে ওঠার অবস্থা নেই। তারা এই ভবনের নির্মাণসামগ্রী দিয়ে পুরো রাস্তা দখল করে রেখেছে। ভবনেরও কোনও নিরাপত্তাবেষ্টনী নেই। কেউ এগুলো বললে পাত্তাও দেয় না। এই গলির আশপাশে ২০টা বিল্ডিংয়ে অন্তত ৫/৬ হাজার মানুষ থাকে। কারও জীবন নিরাপদ নয়।,ভবনের কাজ স্থগিত করে দেওয়া হয়েছে জানিয়ে কুমিল্লা সিটি করপোরেশনের প্রধান নির্বাহী কর্মকর্তা ড. সফিকুল ইসলাম বাংলা ট্রিবিউনকে বলেন, জননিরাপত্তা না দিয়ে কেউ যদি ভবন নির্মাণের কাজ করেন তবে তার বিরুদ্ধে অবশ্যই ব্যবস্থা নেওয়া হবে। বিকালে খবর পেয়ে আমরা ওই ভবনের নির্মাণকাজ স্থগিত রেখেছি। আমরা কাল ঘটনাস্থলে গিয়ে ব্যবস্থা নেবো।",bn,2023-01-10T22:44:12+06:00
Banglatribune,এখন বঙ্গবন্ধুর রক্তের ঋণ শোধ করার পালা: প্রধানমন্ত্রী,national,https://www.banglatribune.com/national/780963/%E0%A6%8F%E0%A6%96%E0%A6%A8-%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81%E0%A6%B0-%E0%A6%B0%E0%A6%95%E0%A7%8D%E0%A6%A4%E0%A7%87%E0%A6%B0-%E0%A6%8B%E0%A6%A3-%E0%A6%B6%E0%A7%8B%E0%A6%A7-%E0%A6%95%E0%A6%B0%E0%A6%BE%E0%A6%B0-%E0%A6%AA%E0%A6%BE%E0%A6%B2%E0%A6%BE,"এখন বঙ্গবন্ধুর ঋণ পরিশোধের সময় এসেছে মন্তব্য করে প্রধানমন্ত্রী শেখ হাসিনা বলেছেন, বঙ্গবন্ধু শেখ মুজিবুর রহমান নিজের রক্ত দিয়েই বাঙালি জাতির ভালবাসার ঋণ শোধ করেছিলেন। এখন তাঁর রক্তের ঋণ শোধ করার পালা। দেশের মানুষকে উন্নত, সমৃদ্ধশালী করতে পারলেই সেই রক্তের ঋণ শোধ হবে।,মঙ্গলবার (১০ জানুয়ারি) বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষে জাতীয় সংসদে আনা একটি সাধারণ প্রস্তাবের আলোচনায় অংশ নিয়ে প্রধানমন্ত্রী এ কথা বলেন। সরকারি দলের সংসদ সদস্য মোস্তাফিজুর রহমান ১৪৭ বিধিতে এ প্রস্তাবটি সংসদে আনেন। আলোচনা শেষে প্রস্তাবটি সর্বসম্মতিক্রমে গ্রহণ করা হয়।, ,প্রধানমন্ত্রী বলেন, বঙ্গবন্ধু চেয়েছিলেন জাতীয় উন্নয়ন সমৃদ্ধ দেশ। সেটা তাকে করতে দেওয়া হয়নি। তিনি নিজের জীবনে কিছু চাননি। জাতির পিতা বঙ্গবন্ধু শেখ মুজিবুর রহমান ১০ জানুয়ারি সোহরাওয়ার্দী উদ্যানে বলেছিলেন, রক্ত দিয়ে হলেও বাঙালি জাতির এই ভালোবাসার ঋণ শোধ করে যাবো। তিনি রক্ত দিয়েই ঋণ শোধ করে গেছেন। এখন আমাদের পালা তার রক্তের ঋণ আমাদের শোধ করার। সেটা করতে পারবো কখন? দেশের প্রতিটি গৃহহীন গৃহ পাবে, অন্ন, বস্ত্র, চিকিৎসার ব্যবস্থা করে বাংলাদেশের মানুষকে যখন উন্নত, সমৃদ্ধশালী করতে পারবো, তখনই সেই রক্তের ঋণ আমরা শোধ দিতে পারবো।,স্মার্ট বাংলাদেশ গড়াই হবে জাতির পিতার রক্তের ঋণ শোধ করা উল্লেখ করে প্রধানমন্ত্রী বলেন, বাংলাদেশ এগিয়ে যাচ্ছে। জাতির পিতা বলে গেছেন এই স্বাধীন বাংলাদেশের ইতিহাস কেউ মুছতে পারবে না। চেষ্টা করা হয়েছে। বাংলাদেশের অগ্রযাত্রা কেউ থামাতে পারবে না। জয় বাংলা বলেই আমরা এগিয়ে যাবো।,সংসদ নেতা শেখ হাসিনা বলেন, বঙ্গবন্ধু এদেশের মানুষের মুক্তি চেয়েছিলেন। বঞ্চিত মানুষের ভাগ্য পরিবর্তনের জন্য আন্দোলন সংগ্রাম করেছিলেন। ধ্বংসস্তূপে দাঁড়িয়ে দেশকে গড়ে তুলেছিলেন। নির্বাচনি প্রক্রিয়ায় পরিবর্তন এনেছিলেন। সাধারণ স্কুল শিক্ষক জয়ী হয়েছিলেন। মানুষের ভোটের অধিকার মানুষের হাতে ফিরিয়ে দিয়েছিলেন। সংবিধান মোতাবেক ১৯৭৩ সালেই নির্বাচন দেন। বিপ্লব বা যুদ্ধের মাধ্যমে স্বাধীন হওয়ার পর এত অল্প সময়ের মধ্যে সাধারণ নির্বাচন দেওয়ার ইতিহাস বিশ্বের আর কোনও দেশে নেই।,তিনি বলেন, বঙ্গবন্ধু দেশের প্রবৃদ্ধি ৯ ভাগের ওপরে তুলেছিলেন। জিয়া, এরশাদ, খালেদা জিয়া বাংলাদেশকে অর্থনৈতিকভাবে এগিয়ে নিতে পারেনি। আওয়ামী লীগ ক্ষমতায় আসার পরে প্রবৃদ্ধি ৮ ভাগ পর্যন্ত পৌঁছেছিল। আওয়ামী লীগ যে কথা দেয়, সেটা রাখে। জাতির পিতা স্বাধীনতা দিবেন বলেছিলেন সেটা দিয়ে গেছেন। স্বল্পোন্নত দেশে রেখে গিয়েছিলেন। আওয়ামী লীগ সরকারে আসার পরে এই দেশের মানুষের কিছুটা হলেও অর্থনৈতিক সাশ্রয় এসেছে। মানুষ অন্তত দুইবেলা পেট ভরে খেতে পারছে।,রাশিয়া-ইউক্রেন যুদ্ধের কারণে নিষেধাজ্ঞা-পাল্টা নিষেধাজ্ঞা না থাকলে দেশের প্রবৃদ্ধি আট ভাগ থেকে আরও এগিয়ে নিয়ে যাওয়া যেতো বলে উল্লেখ করে সরকারপ্রধান বলেন, যুদ্ধ ও অতিমারি কারোনার কারণে আমাদের খুব কঠিন অবস্থার মধ্যে দিয়ে যেতে হচ্ছে। যেখানে উন্নত দেশ নিজেদের অর্থনৈতিক মন্দা হিসাবে ঘোষণা দিয়েছে। আমরা সেখানে অর্থনৈতিক চাকা সচল রাখতে সক্ষম হচ্ছি।,আওয়ামী লীগ যে ওয়াদা দিয়েছে সেটা পূরণ করেছে জানিয়ে প্রধানমন্ত্রী বলেন, ২০০৮, ২০১৪ ও ২০১৮ সালের নির্বাচনি ইশতেহার, প্রত্যেকটা কাজ আমরা কিন্তু বাস্তবায়ন করেছি। বাংলাদেশ উন্নয়নশীল দেশ ২০২৬ সালের মধ্যে এটা বাস্তবায়ন করে ৪১ সালের মধ্যে উন্নত, সমৃদ্ধ বাংলাদেশ আমরা গড়বো।,অন্যদের মধ্যে সরকারি দলের সংসদ সদস্য আমির হোসেন আমু, তোফায়েল আহমেদ, মতিয়া চৌধুরী, শেখ ফজলুল করিম সেলিম, মোশাররফ হোসেন, নুরুল ইসলাম নাহিদ, কামরুল ইসলাম, ওয়ার্কার্স পার্টির রাশেদ খান মেনন, জাসদের হাসানুল হক ইনু, জাতীয় পার্টির কাজী ফিরোজ রশীদ, আবু হোসেন প্রমুখ আলোচনায় অংশ নেন।",bn,2023-01-10T23:04:45+06:00
Banglatribune,"চব্বিশে টার্গেট ৩৬০, প্রবাস যোজনায় শাহ-নাড্ডারা",foreign,https://www.banglatribune.com/foreign/india/780962/%E0%A6%9A%E0%A6%AC%E0%A7%8D%E0%A6%AC%E0%A6%BF%E0%A6%B6%E0%A7%87-%E0%A6%9F%E0%A6%BE%E0%A6%B0%E0%A7%8D%E0%A6%97%E0%A7%87%E0%A6%9F-%E0%A7%A9%E0%A7%AC%E0%A7%A6-%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B8-%E0%A6%AF%E0%A7%8B%E0%A6%9C%E0%A6%A8%E0%A6%BE%E0%A6%AF%E0%A6%BC-%E0%A6%B6%E0%A6%BE%E0%A6%B9-%E0%A6%A8%E0%A6%BE%E0%A6%A1%E0%A7%8D%E0%A6%A1%E0%A6%BE%E0%A6%B0%E0%A6%BE,"গত উনিশের লোকসভা ভোটে বিজেপি ১৪৪টি এমন আসন আছে যা বিজেপি অল্প ব্যবধানে হেরেছিল। আবার এই হারা আসনগুলোর মধ্যে সবচেয়ে বেশি আসন জিতেছে কংগ্রেস। চব্বিশের লোকসভায় কংগ্রেসের হাত থেকে সেই আসনগুলো ছিনিয়ে নেওয়ার লক্ষ্য স্থির করেছে বিজেপি। এই ১৪৪টি আসনের মধ্যে রয়েছে পশ্চিমবঙ্গের ১৯টি আসনও। মাত্র একবছর বাকি রয়েছে লোকসভা নির্বাচনের। সেকথা মাথায় রেখে তারা এখন থেকেই ঘর গুছিয়ে নিতে মাঠে নেমে পড়েছে। ইতোমধ্যেই লোকসভা নির্বাচনের জন্য সাংগঠনিক বিস্তৃতি কীভাবে ঘটানো হবে, তার রূপরেখা চূড়ান্ত করে ফেলেছেন শাহ-নাড্ডারা।,সূত্রের খবর, এই নির্বাচনি রণকৌশল তৈরি করেছেন কেন্দ্রীয় মন্ত্রী অমিত শাহ। তিনি দলীয় নেতৃত্বকে সাফ বলেছেন, ‘বুথস্তর পর্যন্ত শক্তিশালী সংগঠন ছাড়া বিজেপির সাফল্য আসবে না।’ তাই এই পরিকল্পনায় কেন্দ্রীয় মন্ত্রী থেকে প্রতিটি সদস্য জড়িয়ে নেওয়া হচ্ছে। ফলত, দলের বুথস্তর পর্যন্ত এই পরিকল্পনার রূপায়ণ কার্যকর করা হবে। সেই হিসেবে দল গত বছর থেকেই প্রবাস যোজনা শুরু হয়েছে।,প্রাথমিকভাবে জানা গেছে, বিজেপি যে ১৪৪টি কেন্দ্রকে প্রাথমিকভাবে বেছে নিয়েছে, যেখানে দল গত লোকসভা নির্বাচনে পরাজিত হয়েছে। এর মধ্যে যে লোকসভা আসনগুলোতে ২০১৯ সালের বিজেপি দ্বিতীয় বা তৃতীয় হয়েছিল। অথবা, সামান্য ব্যবধানে জিতেছিল সেখানে কেন্দ্রীয় মন্ত্রীসহ দলের নেতাদের দলকে সাংগঠনিকভাবে পরিচালনার দায়িত্ব দেওয়া হয়েছে। ,জানা গেছে, এমন পরিকল্পনা নিয়েই ২০১৯ সালের লোকসভা নির্বাচনে বিজেপি ৪৩৬টি কেন্দ্র করেছিল। তার মধ্যেই ৩০৩টি আসনে তারা জয়ী হয়েছে। বর্তমানে বিজেপির প্রবাস যোজনা চলছে দেশজুড়ে ১৬০ আসনে। এরপর এই সংখ্যাটা বাড়িয়ে আরও ২০০ টি আসনকে যুক্ত করা হবে।,সূত্রের খবর, গত বছর ২৫ মে মন্ত্রিসভার বৈঠকে প্রধানমন্ত্রী নরেন্দ্র মোদি তার মন্ত্রীদের এই প্রবাস যোজনার কথা জানিয়ে বলেছিলেন, প্রবাস যোজনার তালিকাভুক্ত প্রতিটি লোকসভা কেন্দ্রে কোনও মন্ত্রী বা প্রবীণ নেতাকে দায়িত্ব দেওয়া হবে। তার কাজ হবে দলের সংগঠনকে মজবুত করা। কর্মীদের উৎসাহিত করা। বুথস্তরে দলের কাজের গতি বাড়িয়ে স্থানীয় ভোটারদের প্রভাবিত করা। এর পাশাপাশি সোশাল মিডিয়ায় দলের প্রভাব বাড়ানোর জন্য বিজেপি কর্মীদের উৎসাহিত করা।,অপর দিকে, পশ্চিমবঙ্গে লোকসভা নির্বাচনের আগেই পঞ্চায়েত ভোট। পশ্চিমবঙ্গ বিজেপি মনে করছে এই ভোটেই লোকসভা ভোটের মহড়া তারা দিতে পারবেন। পাশাপাশি সাংগঠনিকভাবেও দলকে গুছিয়ে নিতে পারবেন। বিজেপির রাজ্য সভাপতি সুকান্ত মজুমদার, বিরোধীদল নেতা শুভেন্দু অধিকারী, সর্বভারতীয় সহ-সভাপতি দিলীপ ঘোষসহ-১৮০ জন নেতার একটি টিম গঠন করে গ্রামে গ্রামে পঞ্চায়েত সম্মেলন শুরু করার প্রস্তুতি শুরু করেছ। এমনটাই বিজেপির কোর কমিটির বৈঠকে এই সিদ্ধান্ত হয়েছে। শাহ-নাড্ডারা চব্বিশের লোকসভা ভোটে পশ্চিমবঙ্গ থেকে ২৪ আসন পাওয়ার লক্ষ্যমাত্রা ঠিক করে দিয়েছেন। পঞ্চায়েত ভোটে সেই লক্ষ্যমাত্রা অর্জন করার জন্য সাংগঠনিকভাবে দলকে গুছিয়ে তুলতে উনিশের লোকসভায় জেতা ১৮ টি আসন ছাড়াও সামান্য ব্যবধানে হারা ও দ্বিতীয় স্থান পাওয়া এমন ১৯টি লোকসভা আসনকেও পাখির চোখ করেছে বঙ্গ বিজেপি।",bn,2023-01-10T22:52:58+06:00
Banglatribune,রাতে ফজলে রাব্বিকে বিয়ে করে সকালে ফাতেমার সংবাদ সম্মেলন,country,https://www.banglatribune.com/country/rajshahi/780964/%E0%A6%B0%E0%A6%BE%E0%A6%A4%E0%A7%87-%E0%A6%AB%E0%A6%9C%E0%A6%B2%E0%A7%87-%E0%A6%B0%E0%A6%BE%E0%A6%AC%E0%A7%8D%E0%A6%AC%E0%A6%BF%E0%A6%95%E0%A7%87-%E0%A6%AC%E0%A6%BF%E0%A7%9F%E0%A7%87-%E0%A6%95%E0%A6%B0%E0%A7%87-%E0%A6%B8%E0%A6%95%E0%A6%BE%E0%A6%B2%E0%A7%87-%E0%A6%AB%E0%A6%BE%E0%A6%A4%E0%A7%87%E0%A6%AE%E0%A6%BE%E0%A6%B0-%E0%A6%B8%E0%A6%82%E0%A6%AC%E0%A6%BE%E0%A6%A6,"‘বাবার বাড়ি থেকে আমি স্বেচ্ছায় পালিয়ে এসেছি। আমাকে কেউ অপহরণ করেনি।’ রাতে বিয়ের পরে সকালে সংবাদ সম্মেলনে এমন দাবি করেন ফাতেমা তাবাসসুম খান নামে এক তরুণী। মঙ্গলবার (১০ জানুয়ারি) সকালে রাজশাহী নগরের আসাম কলোনি এলাকায় সংবাদ সম্মেলনে বসেন এই নবদম্পতি।,সংবাদ সম্মেলনের মাধ্যমে নিজেদের বিয়ের বিষয়টি জানান তারা। নগরীর রামচন্দ্রপুর বউবাজার এলাকার বাসিন্দা ফাতেমা তাবাসসুম খান (২১)। তার স্বামী ফজলে রাব্বী (২৬) একই এলাকার বাসিন্দা।,জানা গেছে, চার বছরের প্রেম তাদের। প্রেম চলাকালে ফাতেমার স্বজনরা ধরে পুলিশে দেয় রাব্বিকে। এর মধ্যে সৌদি আরবে নিয়ে ফাতেমাকে প্রবাসীর সঙ্গে বিয়ে দেন স্বজনরা। সেই সংসার ছেড়ে আবার প্রেমিকের কাছে ফিরে আসেন ফাতেমা। এর আগে, ছেলের পরিবার দুই হাত একসঙ্গে করতে প্রস্তাবও দেয়। কিন্তু প্রস্তাবে মেনে নেয়নি মেয়ের স্বজনরা।,সংবাদ সম্মেলনে ফজলে রাব্বী অভিযোগ করে বলেন, ফাতেমাকে বাড়িতে আটকে রেখে নির্যাতন করা হতো। কয়েকজন বন্ধু মিলে সোমবার সন্ধ্যায় বাড়ি থেকে তাকে নিয়ে আসি। রাতেই আমাদের বিয়ে হয়। আমাদের চার বছরের প্রেম। কিন্তু তার মা-বাবা বিয়ে দিতে চাননি। তারা মিথ্যা মামলা দিয়ে হয়রানি করেছে। ২০১৯ সালে তাকে সৌদি আরবে নিয়ে জোর করে প্রবাসীর সঙ্গে বিয়ে দেওয়া হয়। সে সেখানে সংসার করেনি। দেড় বছর পরে ২০২১ সালে রাজশাহীতে ফিরে আসে। এরপর থেকে বাড়িতে তার ওপর নির্যাতন চলছিল।,সংবাদ সম্মেলন করার বিষয়ে জানতে চাইলে ফাতেমা বলেন, শুনছি, আমার পরিবারের পক্ষ থেকে থানায় অপহরণের মামলা করা হচ্ছে। সংবাদ সম্মেলনের মাধ্যমে আমি জানিয়ে দিচ্ছি, আমাকে কেউ অপহরণ করেনি।,ফাতেমার ছোট ভাই তামীম খান বলেন, নির্যাতনের অভিযোগ সম্পূর্ণ মিথ্যা। ওই ছেলে ১০-১৫ জন লোক নিয়ে এসে ঘরের দরজা ভেঙে টেনে-হিঁচড়ে বোনকে তুলে নিয়ে গেছে।,ফজলে রাব্বী বলেন, ফাতেমার পরিবার থেকে হয়তো অপহরণের মামলা করবে। পুলিশ আমাকে গ্রেফতার করলে জেল খাটতে হবে। সবকিছুর জন্য মানসিক প্রস্তুতি ও আস্থা রাখছি ফাতেমার ওপর। মামলা হলে ফাতেমা আদালতে বলবে, কেউ তাকে অপহরণ করে আনেনি। প্রাপ্ত বয়স্ক হিসেবে সে স্বেচ্ছায় বাড়ি থেকে এসে বিয়ে করেছে।,মঙ্গলবার সন্ধ্যা সাড়ে ৭টায় বোয়ালিয়া থানার ওসি মাজহারুল ইসলাম বলেন, বিষয়টি শুনেছি। তবে এখন পর্যন্ত কোনও লিখিত অভিযোগ পাওয়া যায়নি।",bn,2023-01-10T23:08:23+06:00
Banglatribune,পথচারীদের চাপা দেওয়ায় ৬টি বাসে আগুন দিলো বিক্ষুব্ধ জনতা,country,https://www.banglatribune.com/country/dhaka/780965/%E0%A6%AA%E0%A6%A5%E0%A6%9A%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%9A%E0%A6%BE%E0%A6%AA%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A7%AC%E0%A6%9F%E0%A6%BF-%E0%A6%AC%E0%A6%BE%E0%A6%B8%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%A6%E0%A6%BF%E0%A6%B2%E0%A7%8B-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%81%E0%A6%AC%E0%A7%8D%E0%A6%A7,"গাজীপুর মহানগরীর গাছা থানার হারিকেন এলাকায় পথচারীদের চাপা দেওয়ায় ছয়টি বাসে আগুন দিয়েছে বিক্ষুব্ধ জনতা। এ সময় ঢাকা-ময়মনসিংহ মহাসড়ক অবরোধ করে ৩০টি গাড়ি ভাঙচুর করেছে তারা। ,‘বাসচাপায় দুজন মারা গেছে’ এমন গুজব ছড়িয়ে মঙ্গলবার (১০ জানুয়ারি) সন্ধ্যা ৭টার দিকে ঢাকা-ময়মনসিংহ মহাসড়ক অবরোধ করে বাসে আগুন ও ভাঙচুর করা হয়।,পুলিশ ও স্থানীয়রা জানান, গাজীপুর থেকে অনাবিল পরিবহনের দুটি বাস পাল্লা দিয়ে ঢাকার দিকে যাচ্ছিল। এ সময় চার পথচারী মহাসড়ক পর হওয়ার চেষ্টা করেন। তখন দ্রুতগতির অনাবিল পরিবহনের একটি বাস তাদের চাপা দেয়। স্থানীয়রা তাদের উদ্ধার করে তায়রুন্নেছা মেডিক্যাল কলেজ হাসপাতালে ভর্তি করেন। আহতদের মধ্যে তিন জন নারী এবং একজন পুরুষ। তাদের নাম জানা যায়নি। ,এর কিছুক্ষণ পর ‘বাসচাপায় দুজন মারা গেছে’ এমন গুজব ছড়িয়ে পড়ে। এতে উত্তেজিত হয়ে অনাবিল পরিবহনের তিনটি, উজানভাটি পরিবহনের একটি, বলাকা এবং আজমেরী পরিবহনের দুটি বাসে আগুন দেয় বিক্ষুব্ধ জনতা। খবর পেয়ে ফায়ার সার্ভিসের কর্মীরা ঘটনাস্থলে গিয়ে আগুন নিয়ন্ত্রণে আনেন। এরই মধ্যে চারটি বাস পুড়ে যায়।,গাজীপুর ফায়ার সার্ভিসের সহকারী উপ-পরিচালক আব্দুল্লাহ আল আরেফিন বলেন, ‘ছয়টির মধ্যে চারটি বাস পুড়ে গেছে। এর মধ্যে দুটি অনাবিল, একটি উজানভাটি এবং একটি বলাকা পরিবহন।’,আহতদের অবস্থা গুরুতর হওয়ায় প্রাথমিক চিকিৎসা দিয়ে ঢাকা মেডিক্যাল কলেজ হাসপাতালে পাঠানো হয়েছে বলে জানিয়েছেন তায়রুন্নেছা মেডিক্যাল কলেজ হাসপাতালের চিকিৎসক আশরাফ হোসেন।,‘বাসচাপায় দুজন মারা গেছে’ এমন গুজব ছড়িয়ে বাসে আগুন দেওয়া হয়েছে বলে জানিয়েছেন গাজীপুর মহানগর পুলিশের উপ-পুলিশ কমিশনার আলমগীর হোসেন। তিনি বলেন, ‘চার পথচারী মহাসড়ক পার হওয়ার সময় অনাবিল পরিবহনের একটি বাস তাদের চাপা দেয়। এতে তারা আহত হন। পরে আহতদের মধ্যে দুজনের মৃত্যুর গুজব ছড়িয়ে পড়ে। সঙ্গে সঙ্গে ক্ষুব্ধ হয়ে ছয়টি গাড়িতে আগুন দেয় বিক্ষুব্ধ জনতা। আগুন নিভিয়ে রাত সাড়ে ৮টার দিকে যান চলাচল স্বাভাবিক করা হয়েছে। তবে দুর্ঘটনায় কেউ নিহত হননি।’, ",bn,2023-01-10T23:08:40+06:00
Banglatribune,টানা জয়ে অপ্রতিরোধ্য মাশরাফির সিলেট,sport,https://www.banglatribune.com/sport/cricket/780967/%E0%A6%9F%E0%A6%BE%E0%A6%A8%E0%A6%BE-%E0%A6%9C%E0%A7%9F%E0%A7%87-%E0%A6%85%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B0%E0%A7%8B%E0%A6%A7%E0%A7%8D%E0%A6%AF-%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%B0-%E0%A6%B8%E0%A6%BF%E0%A6%B2%E0%A7%87%E0%A6%9F,"ঢাকা ডমিনেটরস ও সিলেট স্ট্রাইকার্সের ম্যাচ দিয়ে ঢাকায় প্রথম পর্ব শেষ হলো। এই পর্বে টানা জয়ে অপ্রতিরোধ্য কেবল সিলেট স্ট্রাইকার্স।,মঙ্গলবার (১০ জানুয়ারি) ঢাকাকে উড়িয়ে দিয়ে ৬২ রানের বিশাল জয় তুলে নিয়েছে সিলেট। সবমিলিয়ে চার ম্যাচের চারটিতে জিতে পুরো ৮ পয়েন্ট নিয়ে শীর্ষস্থানে মাশরাফির দল। কুমিল্লা ভিক্টোরিয়ান্স ও খুলনা টাইগার্স বাদে বাকি দলগুলো ২ ম্যাচ খেলে একটি করে জয় পেয়েছে।,মিরপুর শেরে বাংলা স্টেডিয়ামে আগে ব্যাটিং করে ঢাকাকে ২০২ রানের লক্ষ্য দেয় সিলেট। কঠিন সেই লক্ষ্যে খেলতে নেমে শুরুতেই বিপর্যয়ে পড়ে। ৩০ রানে টপ অর্ডারের তিন ব্যাটারকে হারানোর পর হাল ধরেন মোহাম্মদ মিঠুন ও নাসির হোসেন। এই দুইজনের ৪৭ বলে ৭৭ রানের জুটিতে স্বপ্ন দেখছিল ঢাকার সমর্থক। মিঠুন ২৮ বলে ৪২ রানে আউট হওয়ার পর নাসির চেষ্টা চালাতে থাকনে। কিন্তু সঙ্গীর অভাবে তার সেই চেষ্টা বৃথা যায়। ৩৫ বলে ৪৪ রান করে আউট হন নাসির। এই দুইজনের বাইরে দিলশান মুনাবীরা (১২) কেবল দুই অঙ্কের ঘরে পৌঁছাতে পেরেছেন।,সিলেটের ইমাদ ওয়াসিম, মাশরাফি ও আমির দুটি করে উইকেট নিয়েছেন। রেজাউর, থিসারা ও শান্ত নিয়েছেন একটি করে উইকেট।,এর আগে টস হেরে ব্যাটিংয়ের আমন্ত্রণ পায় সিলেট স্ট্রাইকার্স। দ্বিতীয় ওভারেই তাসকিনের বলে মোহাম্মদ হারিস (৬) বিদায় নেন। তবে দ্বিতীয় উইকেট জুটিতে ৫৭ বলে ৮৮ রানের জুটি গড়েন। তাদেই এই জুটিতে বড় সংগ্রহের ভিত পেয়ে যায় মাশরাফির সিলেট। তবে ৩৯ বলে ৭ চার ও ২ ছক্কায় ৫৭ রান করে নাজমুল হোসেন শান্ত আউট হলে কিছুটা শঙ্কা জাগে। কেননা মুশফিকুর রহিম (৬), জাকির হাসান (১০), থিসারা পেরেরা (১১) আউট হলে দুইশো পেরুনোর সম্ভাবনা স্মিত হয়ে যায়। তবে এক প্রান্ত ধরে তৌহিদ হৃদয় যেভাবে ব্যাটিং করলেন সেটি ছিল অবিশ্বাস্য।,সিলেটের আগের দুই ম্যাচে জয়ের নায়ক ছিলেন তৌহিদ। মঙ্গলবার তিনিই নায়ক। তার ৮৪ রানের বিস্ফোরক ব্যাটিংয়ে চলতি টুর্নামেন্টে প্রথমবারের মতো ২০০ রানের ইনিংস দেখতে পারে ক্রিকেটপ্রেমীরা। ইনিংস শেষ হওয়ার ৪ বল আগে তৌহিদ আউট হন। আগে দুই ম্যাচে হাফসেঞ্চুরি করা এই ব্যাটার মঙ্গলবার ১৬ রানের জন্য সেঞ্চুরি বঞ্চিত হন। ৪৬ বলে ৫ চার ৫ ছক্কায় তিনি তার ইনিংসটি সাজিয়েছেন। সবমিলিয়ে নির্ধারিত ২০ ওভারে ৮ উইকেটে সিলেটের সংগ্রহ দাঁড়ায় ২০১।,ঢাকার বোলারদের মধ্যে আল আমিন হোসেন ৪৫ রানে নেন তিনটি উইকেট। এছাড়া তাসকিন আহমেদ ৩৬ রানে দুটি এবং আরাফাত সানি ও আরিফুল হক নেন একটি করে উইকেট।",bn,2023-01-10T23:23:22+06:00
Banglatribune,"মাশরাফির দলকে ফিক্সিংয়ের প্রস্তাব, যা বললো বিসিবি",sport,https://www.banglatribune.com/sport/cricket/780968/%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%B0-%E0%A6%A6%E0%A6%B2%E0%A6%95%E0%A7%87-%E0%A6%AB%E0%A6%BF%E0%A6%95%E0%A7%8D%E0%A6%B8%E0%A6%BF%E0%A6%82%E0%A7%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%BE%E0%A6%AC-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%8B-%E0%A6%AC%E0%A6%BF%E0%A6%B8%E0%A6%BF%E0%A6%AC%E0%A6%BF,"বিপিএল মানেই অনিয়ম, অসংলগ্নতার ছড়াছড়ি। বিপিএলের নবম আসরেও এর ব্যত্যয় ঘটেনি। টুর্নামেন্টের শুরু থেকেই নানা রকম অস্বস্তিকর খবরের শিরোনাম হয়েছে বিপিএল। এবার যুক্ত হলো ফিক্সিংয়ের মতো খবর। যদিও এবার ফিক্সিং হওয়ার মতো ঘটনা ঘটেনি, ফিক্সিংয়ের প্রস্তাব দেওয়া হয়েছে মাশরাফি বিন মুর্তজার দল সিলেট স্ট্রাইকার্সের এক পরিচালককে। যদিও বিষয়টি দ্রুততার সঙ্গে বিসিবির দুর্নীতি দমন ইউনিটকে (আকসু) জানিয়েছে সিলেট কর্তৃপক্ষ।, ,সিলেট সিক্সার্সের পক্ষ থেকে এমন অভিযোগ পাওয়ার বিষয়টি বাংলা ট্রিবিউনকে নিশ্চিত করেছেন বিসিবি পরিচালক ও বিপিএল গভর্নিং কাউন্সিলের সদস্য সচিব ইসমাইল হায়দার মল্লিক। তিনি বলেন, ‘আসলে এটা আনুষ্ঠানিকভাবে কিছু হয়নি। মৌখিকভাবে আমাদের দুর্নীতি দমন ইউনিটকে সিলেট স্ট্রাইকার্স জানিয়েছে ফিক্সিংয়ের প্রস্তাব পাওয়ার বিষয়টি। এটা রিপোর্টেড কিছু নয়। একটা কথা বলি, প্রতি দুই-তিন খেলা পরপর দুই-একটা করে রিপোর্ট পাই আমরা। ওগুলো সিরিয়াস কিছু নয়।’,ইসমাইল হায়দার আরও বলেছেন, ‘এমন রিপোর্ট পেলে আকসু তখন নজরদারি বাড়ায়। সত্যিকার অর্থেই প্রস্তাব পেলে তখন আকসু নজরদারি বাড়ানোর পাশাপাশি এটা নিয়ে তদন্ত করে। তো এখানে এমন কিছু হয়নি। আর এটা যদি ক্লাসিফাইড ইনফরমেশন হয়, পুরো তদন্ত শেষ না করে আকসু আমাদের কিছু বলবে না।’",bn,2023-01-10T23:31:21+06:00
Banglatribune,বিএনপির গণঅবস্থান ঘিরে রাজধানীতে যানজটের শঙ্কা,others,https://www.banglatribune.com/others/780971/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%98%E0%A6%BF%E0%A6%B0%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AF%E0%A6%BE%E0%A6%A8%E0%A6%9C%E0%A6%9F%E0%A7%87%E0%A6%B0-%E0%A6%B6%E0%A6%99%E0%A7%8D%E0%A6%95%E0%A6%BE,"১০ দফা দাবিতে সারাদেশে বুধবার (১১ জানুয়ারি) গণঅবস্থান কর্মসূচি পালন করবে বিএনপি। সকাল ১১টা থেকে দুপুর ৩টা পর্যন্ত বিএনপির কেন্দ্রীয় কার্যালয়ের সামনে কর্মসূচি পালন করবে দলটি। এতে বিএনপির বিপুল সংখ্যক নেতাকর্মী অংশগ্রহণ করার কথা রয়েছে।,তবে বিএনপির এই কর্মসূচি ঘিরে রাজধানীর কিছু পয়েন্টে যানজট সৃষ্টি হতে পারে বলে আশঙ্কা প্রকাশ করছেন সংশ্লিষ্টরা। বিশেষ করে মতিঝিল হয়ে পল্টন, প্রেস  ক্লাব, ঢাকা বিশ্ববিদ্যালয়ের কিছু পয়েন্ট এবং কাকরাইল এলাকায় যানজট হতে পারে।,এ প্রসঙ্গে রমনা ট্রাফিক বিভাগের উপ-কমিশনার মো. জয়নুল আবেদীন বাংলা ট্রিবিউনকে বলেন, মানুষ যেন যানজটমুক্ত সড়কে চলাচল করতে পারে—সেটাই আমাদের লক্ষ্য থাকবে। আমরা সবসময় সেটাই করি এবং আগামীকালও (বুধবার) আমাদের এই প্রচেষ্টা অব্যাহত থাকবে। মানুষ যেন নির্বিঘ্নে গন্তব্যে পৌঁছাতে পারে—আমরা সেটাই চাই।,তিনি বলেন, আগামীকাল (বুধবার) যদি যানজটের কোনও পরিস্থিতি সৃষ্টি হয় তাহলে যেভাবে গাড়ি চলাচল করলে সকলের সুবিধা হবে সেভাবেই ব্যবস্থা নেওয়া হবে।,এদিকে মঙ্গলবার (১০ জানুয়ারি) সন্ধ্যায় দলীয় কর্মসূচি নিয়ে ঢাকা মেট্রোপলিটন পুলিশ কমিশনারের সঙ্গে এক বৈঠকের পর বিএনপি ভাইস-চেয়ারম্যান অধ্যাপক ডা. এ জেড এম জাহিদ হোসেন বলেছেন, বিএনপির অবস্থান কর্মসূচি পালন করতে বাধা নেই। আমরা ডিএমপি কমিশনারের সঙ্গে সফল আলোচনা করেছি।,বিএনপির গণঅবস্থান কর্মসূচির অনুমতি দেওয়া হয়েছে নিশ্চিত করে ঢাকা মহানগর পুলিশের মতিঝিল বিভাগের উপ-কমিশনার (ডিসি) হাইয়াতুল ইসলাম খান বাংলা ট্রিবিউনকে বলেন, রাস্তায় যান চলাচল স্বাভাবিক রেখেই কর্মসূচি পালন করতে অনুরোধ করা হয়েছে। তবে বিএনপি রাস্তা বন্ধ করে কর্মসূচির নামে জনদুর্ভোগ সৃষ্টি করলে আইনশৃঙ্খলা বাহিনী ব্যবস্থা নিবে।,গত ৩০ ডিসেম্বর বিএনপির সমাবেশ থেকে গণঅবস্থান কর্মসূচি ঘোষণা করেন দলটির স্থায়ী কমিটির সদস্য খন্দকার মোশাররফ হোসেন।",bn,2023-01-11T00:06:27+06:00
Banglatribune,মহাসড়কে পড়েছিল দুই মোটরসাইকেল আরোহীর লাশ,country,https://www.banglatribune.com/country/khulna/780966/%E0%A6%AE%E0%A6%B9%E0%A6%BE%E0%A6%B8%E0%A6%A1%E0%A6%BC%E0%A6%95%E0%A7%87-%E0%A6%AA%E0%A6%A1%E0%A6%BC%E0%A7%87%E0%A6%9B%E0%A6%BF%E0%A6%B2-%E0%A6%A6%E0%A7%81%E0%A6%87-%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%86%E0%A6%B0%E0%A7%8B%E0%A6%B9%E0%A7%80%E0%A6%B0-%E0%A6%B2%E0%A6%BE%E0%A6%B6,"যশোর সদরের শানতলা এলাকায় সড়ক দুর্ঘটনায় দুই মোটরসাইকেল আরোহী নিহত হয়েছেন। মঙ্গলবার (১০ জানুয়ারি) রাত সাড়ে ৯টার দিকে যশোর-ঝিনাইদহ মহাসড়কের শানতলা এলাকায় এ দুর্ঘটনা ঘটে। ওই মহাসড়কের ওপর পড়েছিল তাদের লাশ।,নিহতরা হলেন—ঝিনাইদহের কালীগঞ্জ উপজেলার বারবাজার এলাকার আব্দুল কাদের শেখের ছেলে হযরত আলী (৩৫) ও একই এলাকার ইসহাক আলীর ছেলে বুলু (৪০)।,বারাবাজার হাইওয়ে পুলিশের ওসি মঞ্জুরুল আলম সড়ক দুর্ঘটনায় দুজন নিহত হওয়ার বিষয়টি নিশ্চিত করে বলেন, ‘ট্রাক নাকি বাসের চাপায় পিষ্ট হয়ে তারা নিহত হয়েছেন তা নিশ্চিত হওয়া যায়নি।’,পুলিশ ও স্থানীয়রা জানান, দুই মোটরসাইকেল আরোহীর রক্তাক্ত লাশ রাস্তার ওপরে পড়েছিল। বিষয়টি পুলিশকে জানালে লাশ উদ্ধার করে থানায় নিয়ে যায়।,যশোর কোতোয়ালি থানার ওসি মো. তাজুল ইসলাম বলেন, ‘তাদের লাশ যশোর জেনারেল হাসপাতালে আনার প্রক্রিয়া চলছে। স্বজনদের খবর দেওয়া হয়েছে।’",bn,2023-01-10T23:21:01+06:00
Banglatribune,বাউল শিল্পী রীতা দেওয়ানের বিরুদ্ধে মামলার কার্যক্রম স্থগিত,others,https://www.banglatribune.com/others/780972/%E0%A6%AC%E0%A6%BE%E0%A6%89%E0%A6%B2-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80-%E0%A6%B0%E0%A7%80%E0%A6%A4%E0%A6%BE-%E0%A6%A6%E0%A7%87%E0%A6%93%E0%A6%AF%E0%A6%BC%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0,"ডিজিটাল নিরাপত্তা আইনের মামলায় বাউল শিল্পী রিতা দেওয়ানের বিরুদ্ধে দায়ের করা মামলার কার্যক্রম স্থগিত করেছেন হাইকোর্ট।,ওই মামলার কার্যক্রমের বৈধতা চ্যালেঞ্জ করা আবেদনের শুনানি নিয়ে মঙ্গলবার (১০ জানুয়ারি) বিচারপতি এস এম কুদ্দুস জামান ও বিচারপতি ফাহমিদা কাদেরের সমন্বয়ে গঠিত হাইকোর্ট বেঞ্চ রুলসহ এ আদেশ দেন।,আদালতে আবেদনের পক্ষে শুনানি করেন আইনজীবী আব্দুল্লাহ আল নোমান। অন্যদিকে রাষ্ট্রপক্ষে ছিলেন ডেপুটি অ্যাটর্নি জেনারেল কামরুল আহসান খান আসলাম।,এর আগে একটি পালাগানে ধর্ম নিয়ে কটূক্তি করার অভিযোগ এনে ২০২০ সালের ৩১ জানুয়ারি রিতা দেওয়ানের বিরুদ্ধে মামলাটি করেন ঢাকা আইনজীবী সমিতির সদস্য মো. ইমরুল হাসান। রিতার সঙ্গে অভিযুক্ত অন্য দুই আসামি হলেন—শাজাহান ও ইকবাল হোসেন।,ডিজিটাল নিরাপত্তা আইনে মামলা করার ব্যাখ্যায় তিনি বলেন, পালাগানের আসরে প্রতিপক্ষকে আক্রমণ করতে গিয়ে রিতা দেওয়ান ‘মহান আল্লাহকে নিয়ে চরম ধৃষ্টতা, অশ্লীল ও কুরুচিপূর্ণ মন্তব্য করেন’। আর সে গান ইউটিউবে ছড়িয়ে পড়ে।,তবে মামলার পরদিনই রিতা দেওয়ান ইউটিউবে এসে ক্ষমা চেয়েছিলেন।,এরপর একই বছরের ২০ অক্টোবর পিবিআই’র পরিদর্শক শেখ মো. মিজানুর রহমান মামলার তদন্ত করে তিনজনের বিরুদ্ধে আদালতে প্রতিবেদন দাখিল করেন। সেই প্রতিবেদন আমলে নিয়ে আদালত রিতা দেওয়ানসহ তিনজনের বিরুদ্ধে গ্রেফতারি পরোয়ানা জারি করেন। পরে আত্মসমর্পণ করে জামিন নেন রিতা।,ঢাকার সাইবার ট্রাইব্যুনালে ২০২১ সালের ২৫ অক্টোবর রিতাসহ তিনজনের বিরুদ্ধে অভিযোগ গঠন করেন। বর্তমানে মামলাটি সাক্ষ্যগ্রহণ পর্যায়ে রয়েছে।",bn,2023-01-11T00:14:39+06:00
Banglatribune,জাতীয় হ্যান্ডবলে বিজিবি সেরা,sport,https://www.banglatribune.com/sport/other-sports/780973/%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%B9%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%AC%E0%A6%B2%E0%A7%87-%E0%A6%AC%E0%A6%BF%E0%A6%9C%E0%A6%BF%E0%A6%AC%E0%A6%BF-%E0%A6%B8%E0%A7%87%E0%A6%B0%E0%A6%BE,"মঙ্গলবার ১০ (জানুয়ারি) ফাইনালে বিজিবি ৩৭-৩২ গোলে বাংলাদেশ আনসার ও ভিডিপিকে হারিয়ে শিরোপা করায়ত্ত করেছে।,শহীদ ক্যাপ্টেন এম মনসুর আলী জাতীয় হ্যান্ডবল স্টেডিয়ামে ফাইনাল খেলা শেষে প্রধান অতিথি হিসেবে পুরস্কার তুলে দেন যুব ও ক্রীড়া প্রতিমন্ত্রী মো. জাহিদ আহসান রাসেল এমপি। হ্যান্ডবল ফেডারেশনের সভাপতি এ কে এম নুরুল ফজল বুলবুলের সভাপতিত্বে আরও উপস্থিত ছিলেন ফেডারেশনের সহসভাপতি আ ন ম ওয়াহিদ দুলাল,সাধারণ সম্পাদক আসাদুজ্জামান কোহিনুর, সহকারী সাধারণ সম্পাদক এস এম খালেকুজ্জামান স্বপন, কার্যনির্বাহী কমিটির সদস্য মো. সেলিম মিয়া বাবুসহ অন্যরা।",bn,2023-01-11T00:17:06+06:00
Banglatribune,রক্ত দেওয়া নিয়ে বাগবিতণ্ডার জেরে সাংবাদিক আশিকুলকে হত্যা,country,https://www.banglatribune.com/country/chitagong/780970/%E0%A6%B0%E0%A6%95%E0%A7%8D%E0%A6%A4-%E0%A6%A6%E0%A7%87%E0%A6%93%E0%A6%AF%E0%A6%BC%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BE%E0%A6%97%E0%A6%AC%E0%A6%BF%E0%A6%A4%E0%A6%A3%E0%A7%8D%E0%A6%A1%E0%A6%BE%E0%A6%B0-%E0%A6%9C%E0%A7%87%E0%A6%B0%E0%A7%87-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95,"ব্রাহ্মণবাড়িয়ায় সাংবাদিক আশিকুল ইসলামকে হত্যার দায় স্বীকার করে আদালতে স্বীকারোক্তিমূলক জবানবন্দি দিয়েছেন গ্রেফতার রায়হান মিয়া। রক্ত দেওয়া নিয়ে দুই পক্ষের বাগবিতণ্ডার জেরে ক্ষুব্ধ হয়ে আশিকুলকে হত্যা করেছেন বলে আদালতকে জানিয়েছেন রায়হান।,মঙ্গলবার (১০ জানুয়ারি) বিকালে ব্রাহ্মণবাড়িয়ার সিনিয়র জুডিশিয়াল ম্যাজিস্ট্রেট আরেফিন আহমেদ হ্যাপীর আদালতে ১৬৪ ধারায় জবানবন্দি দিয়েছেন রায়হান। একই আদালতে রায়হানের সহযোগী সাফিন আহমেদ জুনায়েদের সাত দিনের রিমান্ড আবেদন করেছে পুলিশ।,নিহত আশিকুল ইসলাম দৈনিক পর্যবেক্ষণ পত্রিকার ব্রাহ্মণবাড়িয়া প্রতিনিধি ছিলেন। পাশাপাশি ব্রাহ্মণবাড়িয়া বাতিঘর নামে রক্তদানকারী সংগঠনের সদস্য ছিলেন।,রায়হানের জবানবন্দির বরাত দিয়ে ব্রাহ্মণবাড়িয়া সদর মডেল থানার ওসি মোহাম্মদ এমরানুল ইসলাম বলেন, ‘১০ দিন আগে পৌর শহরের কাউতুলীতে একটি হাসপাতালে এক রোগীকে রক্ত দিতে বাতিঘরের সদস্যদের ফোন দেওয়া হয়। তাদের ফোনে বাতিঘরের সদস্যরা রক্তদাতা সংগ্রহ করে হাসপাতালে যান। সেই রক্তদাতার একটি কথাকে কেন্দ্র করে বাতিঘরের সদস্য আব্দুর রহমানের সঙ্গে বাগবিতণ্ডা হয়। তখন আব্দুর রহমান বাতিঘরের অন্য সদস্যদের কল দিলে আশিকুল ইসলাম ওই হাসপাতালে যান। বাতিঘরের আরেক সদস্যের সঙ্গে একই হাসপাতালে যান রায়হানও। বিষয়টি নিয়ে রায়হানের সঙ্গে আশিকুলের বাগবিতণ্ডা ও হাতাহাতির ঘটনা ঘটে। খবর পেয়ে বাতিঘরের সভাপতি আজহার উদ্দিন দুজনকে ডেকে মীমাংসা করে দেন। কিন্তু সেই ক্ষোভ মনে পুষে রাখেন রায়হান।’,ওসি আরও বলেন, ‘সোমবার অবকাশ পার্কে মাসিক সভা ছিল বাতিঘরের। সেই খবর রায়হান তার সহযোগী জুনায়েদের মাধ্যমে নিশ্চিত হন। সভা শেষে অটোরিকশায় বাড়ি ফিরছিলেন আশিকুল। মৌড়াইল এলাকায় পৌঁছালে আশিকুলকে ছুরিকাঘাত করে পালিয়ে যান রায়হান। গুরুতর অবস্থায় তাকে সদর হাসপাতালে নিলে চিকিৎসক মৃত ঘোষণা করেন।’,ওসি মোহাম্মদ এমরানুল ইসলাম বলেন, ‘হত্যাকাণ্ডের পর সোমবার রাতেই রায়হান ও তার সহযোগী জুনায়েদকে গ্রেফতার করা হয়। এর মধ্যে রায়হান আদালতে হত্যার দায় স্বীকার করে জবানবন্দি দিয়েছেন। জিজ্ঞাসাবাদের জন্য জুনায়েদের সাত দিনের রিমান্ড আবেদন করা হয়েছে। রিমান্ড মঞ্জুর হলে তাকে এ বিষয়ে জিজ্ঞাসাবাদ করা হবে।’,এদিকে, মঙ্গলবার আছরের নামাজের পর জানাজা শেষে বিজয়নগর উপজেলার মনিপুর গ্রামের কবরস্থানে আশিকুলকে দাফন করা হয়েছে।, ",bn,2023-01-10T23:55:36+06:00
Banglatribune,ডেসকো ও নারায়ণগঞ্জের পাসপোর্ট অফিসে দুদকের অভিযান,others,https://www.banglatribune.com/others/780976/%E0%A6%A1%E0%A7%87%E0%A6%B8%E0%A6%95%E0%A7%8B-%E0%A6%93-%E0%A6%A8%E0%A6%BE%E0%A6%B0%E0%A6%BE%E0%A6%AF%E0%A6%BC%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87%E0%A6%B0-%E0%A6%AA%E0%A6%BE%E0%A6%B8%E0%A6%AA%E0%A7%8B%E0%A6%B0%E0%A7%8D%E0%A6%9F-%E0%A6%85%E0%A6%AB%E0%A6%BF%E0%A6%B8%E0%A7%87-%E0%A6%A6%E0%A7%81%E0%A6%A6%E0%A6%95%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8,"দুর্নীতি দমন কমিশনের (দুদক) উপ-পরিচালক ও জনসংযোগ কর্মকর্তা আরিফ সাদেক বাংলা ট্রিবিউনকে জানান, মিরপুরের ইব্রাহিমপুরের ঢাকা ইলেকট্রিক সাপ্লাই কোম্পানি লিমিটেডের (ডেসকো) কর্মকর্তা-কর্মচারীদের বিরুদ্ধে বিদ্যুৎ সংযোগ দেওয়ার ফাইল আটকে ঘুষ দাবি ও গ্রাহক হয়রানিসহ বিভিন্ন অনিয়মের অভিযোগ পায় দুদক। অভিযোগের প্রেক্ষিতে মঙ্গলবার (১০ জানুয়ারি) দুদকের প্রধান কার্যালয় থেকে একটি টিম এনফোর্সমেন্ট অভিযান পরিচালনা করে। দুদক টিম প্রথমে বিভিন্ন শ্রেণীর সেবা গ্রহীতাদের সঙ্গে কথা বলে এবং সেবা সম্পর্কে জানতে চায়।,অভিযানকালে দুদক টিম ডেসকোর বিক্রয় ও বিতরণ বিভাগের কর্মকর্তা মো. আব্দুল মালেক ও নির্বাহী প্রকৌশলীর সঙ্গে অভিযোগের বিষয়ে কথা বলেন। তিনি দুদক টিমকে জানান,আবাসিক এবং বাণিজ্যিক নতুন সংযোগের ক্ষেত্রে ক্ষেত্রে অটোমেশন পদ্ধতি চালু আছে ডেসকোয়। গ্রাহক আবেদনের পরিপ্রেক্ষিতে ধরন ভেদে ৩ থেকে ১৮ কর্ম দিবস সময়ের মধ্যে পরিদর্শন রিপোর্ট অনুসারে সংযোগ প্রদান করা হয়। কোনও কোনও ক্ষেত্রে প্রয়োজনীয় কাগজপত্রের অভাবে প্রাথমিকভাবে আবেদন প্রত্যাখ্যাত হলেও পরবর্তীতে কাগজপত্র জমা দেওয়া সাপেক্ষে সংযোগ প্রদান করা হয়।,নির্বাহী প্রকৌশলী আরও জানান, ‘ডেসকো একটি সেবামূলক প্রতিষ্ঠান। বিভিন্ন সীমাবদ্ধতার মাঝেও তাদেরকে প্রতিনিয়ত গ্রাহক সেবা প্রদান করতে হয়। সেবা প্রদানের ক্ষেত্রে অনেক সময় বিভিন্ন ধরনের ত্রুটি বিচ্যুতি হয়ে থাকতে পারে। তবে গ্রাহক পর্যায়ে কোনও সুনির্দিষ্ট অভিযোগ তাদের নজরে আসলে দ্রুততম সময়ের মধ্যে তারা সমাধানের চেষ্টা করেন।’,অন্যদিকে,নারায়ণগঞ্জের আঞ্চলিক পাসপোর্ট অফিসের কর্মকর্তাদের বিরুদ্ধে পাসপোর্ট সেবা প্রদানে গ্রাহকদের হয়রানি ও ঘুষ সংক্রান্ত অভিযোগ পাওয়ার পর নারায়ণগঞ্জের সমন্বিত জেলা কার্যালয়ের একটি এনফোর্সমেন্ট অভিযান পরিচালনা করে। অভিযানকালে দুদক টিম প্রথমে ছদ্মবেশে পাসপোর্ট অফিসে আগত সেবা গ্রহীতাদের লাইনে দাঁড়িয়ে তাদের কার্যক্রম পর্যবেক্ষণ করে এবং গ্রাহকদের আবেদনে কোনও মার্ক বা বিশেষ চিহ্ন আছে কি না তা পর্যবেক্ষণ করে। দুদক টিম সেবাগ্রহীতার নিকট থেকে তথ্য সংগ্রহ করে জানতে পারে যে,পাসপোর্ট অফিসের পার্শ্ববর্তী দোকানে থাকা দালালদের মাধ্যমে অতিরিক্ত অর্থের বিনিময়ে পাসপোর্ট সেবা পাওয়া যায়। পরবর্তীতে দুদক টিম পাসপোর্ট অফিসের উপপরিচালককে এ বিষয়ে জিজ্ঞাসাবাদ করলে তিনি দালালদের বিরুদ্ধে তার শক্ত অবস্থানের ব্যাপারে টিমকে অবহিত করেন। অভিযানকালে দুদক টিম অফিসের প্রতিটি কক্ষ পরিদর্শন করে এবং দায়িত্বপ্রাপ্ত কর্মকর্তা-কর্মচারীদের দুর্নীতিমুক্তভাবে জনগণকে সেবা প্রদানের পরামর্শ দেয়। এছাড়া সেবাগ্রহীতাদের অভিযোগ সম্পর্কে তাদেরকে অবহিত করা হয় এবং উক্ত বিষয়ে সর্তক করা হয়। অভিযান প্রসঙ্গে পরবর্তীতে কমিশনে বিস্তারিত প্রতিবেদন দাখিল করবে এনফোর্সমেন্ট টিম।,এছাড়াও দুদক অভিযোগ কেন্দ্রে (হটলাইন-১০৬) আগত অভিযোগের প্রেক্ষিতে ব্যবস্থা গ্রহণপূর্বক কমিশনকে অবহিত করার জন্য ৪টি  দফতরে দুদক এনফোর্সমেন্ট ইউনিট থেকে পত্র পাঠানো হয়েছে।",bn,2023-01-11T00:50:14+06:00
Banglatribune,"ভোলায় প্রতিপক্ষকে ফাঁসাতে বকুল বেগমকে হত্যা, ঢাকা থেকে গ্রেফতার ২",others,https://www.banglatribune.com/others/780979/%E0%A6%AD%E0%A7%8B%E0%A6%B2%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AA%E0%A6%95%E0%A7%8D%E0%A6%B7%E0%A6%95%E0%A7%87-%E0%A6%AB%E0%A6%BE%E0%A6%81%E0%A6%B8%E0%A6%BE%E0%A6%A4%E0%A7%87-%E0%A6%AC%E0%A6%95%E0%A7%81%E0%A6%B2-%E0%A6%AC%E0%A7%87%E0%A6%97%E0%A6%AE%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%A2%E0%A6%BE%E0%A6%95%E0%A6%BE,"জমি দখলকে কেন্দ্র করে প্রতিপক্ষকে ফাঁসানোর জন্য ভোলা জেলার দুলারহাট থানার চাঞ্চল্যকর নিরীহ বকুল বেগম হত্যাকাণ্ডের রহস্য উদঘাটনসহ পরিকল্পনাকারী ও প্রধান আসামি সেলিম (৪২) এবং তার সহযোগী রফিক (৪০) গ্রেফতার করেছে র‍্যাপিড এ্যাকশন ব্যাটালিয়ন র‍্যাব। মঙ্গলবার (১০ জানুয়ারি) রাজধানীর মিরপুর ও ফকিরাপুল থেকে তাদেরকে গ্রেফতার করে র‍্যাব-৪ এর একটি দল।,রাত ৮টায় র‍্যাব -৪ এর অধিনায়ক (সিও) লে. কর্নেল মোহাম্মদ আবদুর রহমান বাংলা ট্রিবিউনকে এসব তথ্য নিশ্চিত করেন। তিনি জানান, আসামিদের জিজ্ঞাসাবাদে জানা যায়, ভোলা জেলার দুলারহাট থানাধীন শিকদার চরের জমির মালিকানা নিয়ে দুই গ্রুপের মধ্যে দীর্ঘদিন ধরে দ্বন্দ্ব ছিল। যার একটি সেলিম গ্রুপ এবং অপরটি আসলাম গ্রুপ। ভিকটিম বকুল বেগমের স্বামী বাচ্চু স্থানীয় সেলিম গ্রুপের অনুসারী। পূর্ব পরিকল্পনামতে প্রতিপক্ষ আসলাম গ্রুপকে ফাঁসানোর জন্য সেলিম গ্রুপের অনুসারী বাচ্চুর স্ত্রী বকুল বেগমকে হত্যা করার সিদ্ধান্ত নেয়। ঘটনার দিন ২৯ নভেম্বর (২০২২) বিকেলে সেলিম পরবর্তী দিন ভোলা সদর কোর্টে মামলার হাজিরা দেওয়ার কথা বলে ভিকটিমের স্বামী বাচ্চুকে ভোলা সদরে পাঠিয়ে দেয় এবং সেই সুযোগে বকুল বেগমকে হত্যার জন্য অন্যান্য সদস্যদের একত্রিত করে।,জিজ্ঞাসাবাদে র‍্যাবকে তারা আরও জানায়, ২৯ নভেম্বর দিবাগত রাতে শিকদার চরে বকুল বেগমের বাসায় যায়। হত্যার সঙ্গে সহযোগী রফিক বাইরে পাহারা দেয় এবং অন্যান্য আসামিরা ধারালো অস্ত্রশস্ত্র নিয়ে ঘরের দরজা খুলে ভেতরে প্রবেশ করে। ভিকটিম বকুল বেগমকেকুপিয়ে গুরুতর জখম করে হত্যা করে।,এ ঘটনায় প্রতিবেশী অলিল চৌকিদার বাদী হয়ে ভোলা জেলার দুলারহাট থানায় অজ্ঞাতনামা আসামীদের বিরুদ্ধে একটি হত্যা মামলা দায়ের করে। এ বিষয়ে আসামীদের  সংশ্লিষ্ট থানায় হস্তান্তর কার্যক্রম প্রক্রিয়াধীন রয়েছে বলে জানায় র‍্যাব।, ",bn,2023-01-11T03:39:54+06:00
Banglatribune,আপাতত দৈনিক দিনকাল পত্রিকা ছাপাতে বাধা রইলো না,others,https://www.banglatribune.com/others/780974/%E0%A6%86%E0%A6%AA%E0%A6%BE%E0%A6%A4%E0%A6%A4-%E0%A6%A6%E0%A7%88%E0%A6%A8%E0%A6%BF%E0%A6%95-%E0%A6%A6%E0%A6%BF%E0%A6%A8%E0%A6%95%E0%A6%BE%E0%A6%B2-%E0%A6%AA%E0%A6%A4%E0%A7%8D%E0%A6%B0%E0%A6%BF%E0%A6%95%E0%A6%BE-%E0%A6%9B%E0%A6%BE%E0%A6%AA%E0%A6%BE%E0%A6%A4%E0%A7%87-%E0%A6%AC%E0%A6%BE%E0%A6%A7%E0%A6%BE-%E0%A6%B0%E0%A6%87%E0%A6%B2%E0%A7%8B-%E0%A6%A8%E0%A6%BE,"দৈনিক দিনকাল পত্রিকার ডিক্লারেশন বাতিলের সিদ্ধান্ত সংক্রান্ত প্রজ্ঞাপনের কার্যক্রম আগামী ৭ ফেব্রুয়ারি পর্যন্ত স্থগিত করেছেন প্রেস কাউন্সিলের আপিল বোর্ড। একইসঙ্গে ওইদিন পরবর্তী শুনানির দিন নির্ধারণ করা হয়েছে। এর ফলে আপাতত পত্রিকাটি ছাপাতে কোনও বাধা নেই বলে জানিয়েছেন আইনজীবীরা। ,মঙ্গলবার (১০ জানুয়ারি) এ বিষয়ে এক শুনানি শেষে প্রেস কাউন্সিলের আপিল বোর্ড এই আদেশ দেয়। প্রেস আপিল বোর্ডের বিচারক হিসেবে ছিলেন বিচারপতি মো. নিজামুল হক নাসিম ও জ্যেষ্ঠ সাংবাদিক ইকবাল সোবহান চৌধুরী।,শুনানিতে অংশগ্রহণ করেন সিনিয়র অ্যাডভোকেট জয়নুল আবেদীন, অ্যাডভোকেট আহমেদ আজম খান, ব্যারিস্টার কায়সার কামাল, ব্যারিস্টার রাগীব রউফ চৌধুরী ও অ্যাডভোকেট জামিউল হক ফয়সাল।,এর আগে গত বছরের ২৬ ডিসেম্বর দৈনিক দিনকালের ডিক্লারেশন বাতিল করে ঢাকার জেলা প্রশাসক একটি প্রজ্ঞাপন জারি করে। প্রজ্ঞাপনের আদেশ চ্যালেঞ্জ করে দৈনিক দিনকাল পত্রিকা বাংলাদেশ প্রেস কাউন্সিলের প্রেস আপিল বোর্ডে আপিল দায়ের করলে শুনানি শেষে জেলা প্রশাসকের ওই আদেশ স্থগিত করা হয়।",bn,2023-01-11T00:27:25+06:00
Banglatribune,"হোটেলে খাবারের বিল ১০ টাকা কম দেওয়ায় মেরে রক্তাক্ত, সংঘর্ষ",country,https://www.banglatribune.com/country/barishal/780975/%E0%A6%B9%E0%A7%8B%E0%A6%9F%E0%A7%87%E0%A6%B2%E0%A7%87-%E0%A6%96%E0%A6%BE%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%AC%E0%A6%BF%E0%A6%B2-%E0%A7%A7%E0%A7%A6-%E0%A6%9F%E0%A6%BE%E0%A6%95%E0%A6%BE-%E0%A6%95%E0%A6%AE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%AE%E0%A7%87%E0%A6%B0%E0%A7%87,"বরিশাল নগরীর নৌ-বন্দর এলাকায় একটি হোটেলে খাওয়া শেষে ১০ টাকা বিল কম দেওয়ায় ক্রেতাকে মারধরের ঘটনা ঘটেছে। এ ঘটনার জেরে দুই পক্ষের সংঘর্ষ ও হোটেল ভাঙচুর করা হয়েছে। এ সময় পুলিশসহ তিন জন আহত হয়েছেন। সেইসঙ্গে দোকানের দুই কর্মচারীকে আটক করা হয়েছে।,মঙ্গলবার (১০ জানুয়ারি) দুপুরে নগরীর নৌ-বন্দর এলাকায় ঘোষ মিষ্টান্ন ভান্ডারে বিল কম দেওয়াকে কেন্দ্র করে এ ঘটনা ঘটে। সংঘর্ষের পর সড়ক অবরোধ করে বিক্ষোভ ও দোকান ভাঙচুর করেছে একটি পক্ষ।,আহতরা হলেন কোতোয়ালি মডেল থানার এসআই সেলিম সরদার ও মহসিন মার্কেটের কর্মচারী সৌরভ ঢালী এবং হেলাল। আটককৃতরা হলেন ঘোষ মিষ্টান্ন ভান্ডারের কর্মচারী ভবতোষ সাহা ও শ্যামল বিশ্বাস।,কোতোয়ালি মডেল থানার এসআই আরাফাত রহমান, প্রত্যক্ষদর্শী মো. বাবুল ও আবুল কালাম জানান, নৌ-বন্দর এলাকার মহসিন মার্কেটের কর্মচারী সৌরভ ঢালী ঘোষ মিষ্টান্ন ভান্ডারে খাবার খেয়ে যা বিল হয় তার চেয়ে ১০ টাকা কম দেন। কিন্তু কম টাকা নিতে রাজি হননি ক্যাশিয়ার। এ নিয়ে সৌরভের সঙ্গে বাগবিতণ্ডা হয় ক্যাশিয়ারের। একপর্যায়ে দোকানের কর্মচারীরা সৌরভকে মারধর করে মাথা ফাটিয়ে দেন।,বিষয়টি মহসিন মার্কেটের ব্যবসায়ী ও কর্মচারীরা জেনে ক্ষুব্ধ হয়ে ঘোষ মিষ্টান্ন ভান্ডারে হামলা ও ভাঙচুর চালান। এতে দুই পক্ষের মধ্যে সংঘর্ষ বেধে যায়। সেইসঙ্গে সড়কে যানবাহন চলাচল বন্ধ হয়ে যায়। পরে মহসিন মার্কেটের ব্যবসায়ী ও কর্মচারীরা বিচারের দাবিতে সড়ক অবরোধ করেন। পরিস্থিতি নিয়ন্ত্রণে আনতে গিয়ে এসআই সেলিম আহত হন। তার হাত ফেটে যায়। এরপর পুলিশ বিচারের আশ্বাস দিলে সড়ক অবরোধ তুলে নেন তারা।,আহত সৗরভ ঢালী বলেন, ‘প্রতিদিন ঘোষ মিষ্টান্ন ভান্ডারে নাশতা করি। প্রতিদিন যে খাবার খাই তাতে বিল হয় ৩০ টাকা। আজও একই খাবার খেয়ে ৩০ টাকা বিল দিই। কিন্তু কর্মচারীরা ৪০ টাকা দিতে বলেন। তখন ৩০ টাকা বিল দিয়ে ক্যাশিয়ারকে বলি, গতকাল যা খেয়েছি আজও তা খেয়েছি, তাহলে ১০ টাকা বেশি বিল হবে কেন? তখন ক্যাশিয়ার বলেন আরও ১০ টাকা দিতে হবে। এ নিয়ে বাগবিতণ্ডা হলে হঠাৎ দোকানের কর্মচারীরা আমার ওপর হামলা চালান। সেইসঙ্গে লাঠি দিয়ে মাথায় আঘাত করেন। এতে মাথা ফেটে যায়।’,ঘোষ মিষ্টান্ন ভান্ডারের মালিক ভবতোষ ঘোষ ভানু বলেন, ‘খাবারের মূল্য তালিকায় ৪০ টাকা লেখা আছে। ওই ব্যক্তি মিথ্যা কথা বলে আমাদের ৩০ টাকা বিল দিতে চান। এ নিয়ে কর্মচারীদের সঙ্গে বাগবিতণ্ডার একপর্যায়ে মারামারির ঘটনা ঘটে। পরে আমার দোকান ভাঙচুর করা হয়।’,কোতোয়ালি মডেল থানার পরিদর্শক বিপ্লব কুমার মিস্ত্রি বলেন, ‘এ ঘটনায় আহত সৌরভ ঢালীর বাবা মামলা করবেন বলেছেন। মামলায় আটক দুই কর্মচারীকে গ্রেফতার দেখানো হবে। পাশাপাশি দোকান ভাঙচুরের ঘটনায় জড়িতদের বিরুদ্ধে আইনি ব্যবস্থা নেওয়া হবে। বর্তমানে পরিস্থিতি শান্ত আছে।’",bn,2023-01-11T00:30:39+06:00
Banglatribune,"জন্ম-মৃত্যু সনদ জালিয়াতি, দালালকে ৪৫ দিনের জেল",others,https://www.banglatribune.com/others/780980/%E0%A6%9C%E0%A6%A8%E0%A7%8D%E0%A6%AE-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%B8%E0%A6%A8%E0%A6%A6-%E0%A6%9C%E0%A6%BE%E0%A6%B2%E0%A6%BF%E0%A7%9F%E0%A6%BE%E0%A6%A4%E0%A6%BF-%E0%A6%A6%E0%A6%BE%E0%A6%B2%E0%A6%BE%E0%A6%B2%E0%A6%95%E0%A7%87-%E0%A7%AA%E0%A7%AB-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%9C%E0%A7%87%E0%A6%B2,"জন্ম-মৃত্যু সনদ জালিয়াতিতে জড়িতের জেরে এক দালালকে ৪৫ দিনের বিনাশ্রম কারাদণ্ড দিয়েছে ঢাকা দক্ষিণ সিটি করপোরেশন (ঢাদসিক)। দক্ষিণ সিটির আঞ্চলিক অঞ্চল-১ এর  নির্বাহী কর্মকর্তা মেরীনা নাজনীন মঙ্গলবার (১০ জানুয়ারি) দুর্জয় ফিরোজ নামক ওই ব্যক্তিকে ৪৫ দিনের কারাদণ্ড প্রদান করেন।,গত ডিসেম্বর মাসে আনোয়ারা বেগম নামের এক নারীর স্বামী মারা যান। মৃত্যুর সনদের প্রয়োজনীয়তার প্রেক্ষিতে বর্তমানে বসবাসরত ফ্রি স্কুল স্ট্রিটের ঠিকানায় জন্ম সনদের আবেদন করেন। সেজন্য তিনি একজন দালালকে ৬ হাজার টাকা দেন এবং দালাল দক্ষিণ সিটি হতে জন্ম নিবন্ধন সনদ সংগ্রহ না করে অন্য আরেক সিটি করপোরেশনের বর্তমান ভুয়া ঠিকানা দেখিয়ে সে ওই নারীর স্বামীর জন্ম নিবন্ধন সনদ সরবরাহ করেন।,জন্ম নিবন্ধন সনদ সংগ্রহ পরবর্তীতে ওই নারী নিয়মানুযায়ী মৃত্যু নিবন্ধন সনদের আবেদন করেন এবং ওই কাজও করে দেওয়ার লক্ষ্যে দালাল দুর্জয়ের আরেক সহযোগীকে ৯ হাজার টাকা দেন। কিন্তু দীর্ঘদিন হলেও মৃত্যু নিবন্ধন সনদ সরবরাহ করতে না পারায় ঢাকা দক্ষিণ সিটি করপোরেশনের অঞ্চল-১ এর আঞ্চলিক নির্বাহী কর্মকর্তা মেরীনা নাজনীনের দফতরে আসেন।,এ সময় আঞ্চলিক নির্বাহী কর্মকর্তা তার আবেদন ও প্রয়োজনীয় কাগজপত্র পর্যবেক্ষণ করতে গিয়ে দেখেন, আবেদনে প্রদত্ত ঠিকানা দক্ষিণ সিটির অঞ্চল-১ এর আওতাধীন এলাকা হলেও তিনি ঢাকা দক্ষিণ সিটি করপোরেশন হতে সংগ্রহ না করে অন্য আরেকটি সিটি করপোরেশনের একটি আঞ্চলিক কার্যালয় হতে জন্ম নিবন্ধন সনদ সংগ্রহ করেছেন। ফলে আবেদনকারী দালালকে ১৫ হাজার টাকা দিলেও দীর্ঘদিন ধরে মৃত্যু নিবন্ধন সনদ সংগ্রহ করতে পারেননি। ,নির্বাহী কর্মকর্তা আবেদনকারীর নিকট হতে ঘটনার বিস্তারিত বর্ণনা শোনেন এবং দালাল ফিরোজকে ফোন দিতে বলেন। দালাল ফিরোজ আঞ্চলিক নির্বাহী কর্মকর্তা মেরীনা নাজনীনের দফতরে আসলে জালিয়াতির মাধ্যমে রাষ্ট্রীয় গুরুত্বপূর্ণ সনদ সরবরাহে জড়িত থাকার অপরাধে দুর্জয় ফিরোজকে ৪৫ দিন বিনাশ্রম কারাদণ্ড প্রদান করেন। জন্ম ও মৃত্যু নিবন্ধন আইন ২০০৮ এর ২১(৩) ধারায় ফিরোজকে এই দণ্ডাদেশ প্রদান করা হয়।,এ বিষয়ে অঞ্চল-১ এর আঞ্চলিক নির্বাহী কর্মকর্তা মেরীনা নাজনীন বলেন, ‘বর্তমান ঠিকানা আমার আওতাধীন এলাকায় হওয়া সত্ত্বেও ভুক্তভোগী নারীকে ভুল বুঝিয়ে এই দালাল বর্তমান ঠিকানাকে স্থায়ী ঠিকানা দেখিয়ে, অন্য আরেক সিটি করপোরেশনে ভুয়া বর্তমান ঠিকানা দেখিয়ে সেই অঞ্চলের আঞ্চলিক কার্যালয় হতে জন্ম নিবন্ধন সংগ্রহ করেন। এক্ষেত্রে বর্তমান/ স্থায়ী ঠিকানার প্রমাণ যাচাই না করে জন্ম নিবন্ধন সনদ প্রদান করা হয়েছে। সনদ জালিয়াতিতে জড়িত থাকায় দুর্জয় ফিরোজ নামক এক দালালকে ৪৫ দিনের কারাদণ্ড দেওয়া হয়েছে’।,জন্ম-মৃত্যু নিবন্ধন সনদ সংগ্রহ করতে দালালের খপ্পরে না পড়তে আহবান জানিয়ে আঞ্চলিক নির্বাহী কর্মকর্তা মেরীনা নাজনীন আরও বলেন, ‘আমরা দক্ষিণ সিটির আওতাধীন সব সম্মানিত বাসিন্দাদেরকে দালালের খপ্পরে না পড়ে নিজ নিজ স্থায়ী ঠিকানার উপযুক্ত প্রমাণসহ সর্বোচ্চ ৫০/১০০ টাকা ফি দিয়ে জন্ম-মৃত্য নিবন্ধন সনদ সংগ্রহ ও সংশোধন করার জন্য অনুরোধ করছি’।",bn,2023-01-11T05:24:20+06:00
Banglatribune,শিক্ষাখাতে প্রতিমন্ত্রীর ক্ষমতার অপব্যবহারে জবাবদিহির দাবি টিআইবির,others,https://www.banglatribune.com/others/780978/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%96%E0%A6%BE%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE%E0%A6%B0-%E0%A6%85%E0%A6%AA%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A7%87,"একইসঙ্গে প্রতিমন্ত্রীর নির্দেশনামূলক নিমন্ত্রণ এবং সংশ্লিষ্ট শিক্ষা কর্মকর্তা ও শিক্ষকদের যোগসাজসে বিদ্যালয় বন্ধ রেখে বৌভাতে উৎসাহ নিয়ে কিংবা বাধ্য হয়ে অংশগ্রহণের ঘটনা দেশের শিক্ষাখাতকে দলীয়করণ ও ক্ষমতার অপব্যবহার বলে উল্লেখ করা হয়েছে। এমন দৃষ্টান্তে গভীর উদ্বেগ প্রকাশ করে প্রতিমন্ত্রীসহ সংশ্লিষ্ট সকলের দৃষ্টান্তমূলক জবাবদিহিতার আওতায় আনার দাবি জানিয়েছে টিআইবি। মঙ্গলবার (১০ জানুয়ারি) গণমাধ্যমে পাঠানো এক বিবৃতিতে এমন দাবি জানায় সংস্থাটি।,গণমাধ্যমের সূত্র দিয়ে টিআইবির বিবৃতিতে আরও বলা হয়, রবিবার (৮ জানুয়ারি) কুড়িগ্রামের চিলমারী, রৌমারী ও চর রাজিবপুর উপজেলার সব বিদ্যালয় ছুটি দিয়ে শিক্ষকরা প্রাথমিক ও গণশিক্ষা প্রতিমন্ত্রীর ছেলের বৌভাতে অংশ নেন। প্রতিমন্ত্রী, সংশ্লিষ্ট শিক্ষা কর্মকর্তা ও শিক্ষকদের শিক্ষাব্যবস্থা, শিক্ষকতা পেশা ও শিক্ষার্থীর প্রতি নৈতিক দায়বদ্ধতার লঙ্ঘন বলে উল্লেখ করেন টিআইবির নির্বাহী পরিচালক ড. ইফতেখারুজ্জামান।,তিনি আরও বলেন, ‘দেশের শিক্ষা ব্যবস্থার দীর্ঘ প্রক্রিয়ায় বিকশিত দলীয়করণ ও ক্ষমতার অপব্যবহারের হাতে জিম্মি অবস্থার চরম উদ্বেগজনক দৃষ্টান্ত কুড়িগ্রামের এই ঘটনা। প্রতিমন্ত্রী,সংশ্লিষ্ট শিক্ষা কর্মকর্তা ও শিক্ষকবৃন্দের কেউ এর দায় এড়াতে পারেন না।’,টিআইবি মনে করে, প্রধান শিক্ষকরা নিজেদের তিনদিন সংরক্ষিত ছুটির সুযোগ নিয়ে ব্যক্তিগত আমন্ত্রণের বিষয়টিকে প্রাতিষ্ঠানিক রূপ দিয়েছেন। কিন্তু বিশেষ পরিস্থিতির জন্য সংরক্ষিত এই ছুটি এ ধরনের অনুষ্ঠানের জন্য ব্যবহারের সুযোগ আছে কি-না সে বিষয়ে সরকারের পক্ষ থেকে স্পষ্ট ব্যাখার প্রয়োজন রয়েছে।,এ প্রসঙ্গে টিআইবির নির্বাহী পরিচালক বলেন, ‘এতোগুলো বিদ্যালয় বন্ধ করে কারও ব্যক্তিগত অনুষ্ঠানে অংশগ্রহণ ও বাধ্যতামূলক জনপ্রতি ৫০০ টাকা চাঁদা সংগ্রহ করে উপহার প্রদানের এই ঘটনা জেলা ও উপজেলা শিক্ষা কর্মকর্তাদের যোগসাজস না থাকলে কোনও অবস্থাতেই ঘটতে পারতো না। যা সহজেই বোধগম্য। প্রতিমন্ত্রী ও তার পরিবার এই উপহার গ্রহণ করে যে ন্যাক্কারজনক মানসিকতার পরিচয় দিলেন,তার ব্যাখা কি? আর এই পুরো ঘটনার জন্য জবাবদিহিতা নিশ্চিত করা না হলে দেশের শিক্ষা ব্যবস্থার ভবিষ্যত-ই বা কি? সরকারের উচিত জনগণের, বিশেষ করে কোমলমতি শিক্ষার্থীদের জ্ঞাতার্থে তা ব্যাখাসহ প্রকাশ করা।’",bn,2023-01-11T02:26:04+06:00
Banglatribune,উভয়পক্ষকে সৌহার্দ্যপূর্ণভাবে ইজতেমা পালনের আহ্বান আইজিপির,others,https://www.banglatribune.com/others/780977/%E0%A6%89%E0%A6%AD%E0%A7%9F%E0%A6%AA%E0%A6%95%E0%A7%8D%E0%A6%B7%E0%A6%95%E0%A7%87-%E0%A6%B6%E0%A6%BE%E0%A6%A8%E0%A7%8D%E0%A6%A4%E0%A6%BF%E0%A6%AA%E0%A7%82%E0%A6%B0%E0%A7%8D%E0%A6%A3%E0%A6%AD%E0%A6%BE%E0%A6%AC%E0%A7%87-%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE-%E0%A6%AA%E0%A6%BE%E0%A6%B2%E0%A6%A8%E0%A7%87%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8,"১৩-১৫ জানুয়ারি এবং ২০-২২ জানুয়ারি ২০২৩ দুই পর্বে অনুষ্ঠিত হতে যাচ্ছে বিশ্ব ইজেতামা। অনুষ্ঠিতব্য ইজতেমার সার্বিক নিরাপত্তা ও আইন-শৃঙ্খলা সংক্রান্ত সভায় মঙ্গলবার (১০ জানুয়ারি) পুলিশ হেডকোয়ার্টার্সের হল অব প্রাইডে এ আহ্বান জানান আইজিপি।,তিনি বলেন, ‘ইজতেমাকে কেন্দ্র করে পুলিশসহ অন্যান্য আইন-শৃঙ্খলা রক্ষা বাহিনী, গোয়েন্দা সংস্থা, প্রশাসন, ঢাকা ও গাজীপুর সিটি করপোরেশসনসহ সংশ্লিষ্ট সকল সরকারি দফতর প্রয়োজনীয় ব্যবস্থা গ্রহণ করেছে।’ সবার প্রচেষ্টায় নিরাপদে ও শান্তিপূর্ণভাবে ইজতেমা অনুষ্ঠিত হবে বলে তিনি আশা প্রকাশ করেন।,সভায় বক্তব্যে আইজিপি ইজতেমাস্থলের নিরাপত্তা নিশ্চিত করতে পুলিশ কর্মকর্তাদের নির্দেশনা প্রদান করেন। সভায় উপস্থিত তাবলিগের মুরুব্বিরা ইজতেমাকে কেন্দ্র করে নেওয়া সার্বিক নিরাপত্তা ব্যবস্থা সম্পর্কে সন্তোষ প্রকাশ করেন।,ঢাকা মেট্রোপলিটন পুলিশের উত্তরা ট্রাফিক বিভাগ, গাজীপুর মেট্রোপলিটন পুলিশ নিরাপত্তা ও ট্রাফিক ব্যবস্থা পরিকল্পনা সভায় উপস্থাপন করেন।,ইজতেমাস্থলের নিরাপত্তায় সাদা পোশাকেও পুলিশ মোতায়েন থাকবে। এছাড়া, বোম্ব ডিসপোজাল ইউনিট,ডগ স্কোয়াড,নৌ টহল, বিস্ফোরক দ্রব্য বিষয়ে প্রশিক্ষণপ্রাপ্ত টিম দায়িত্ব পালন করবে।,সভায় ঊর্ধ্বতন পুলিশ কর্মকর্তা,বিভিন্ন গোয়েন্দা সংস্থার প্রতিনিধি,সংশ্লিষ্ট সরকারি দফতরের প্রতিনিধি এবং তাবলিগের মুরুব্বী উপস্থিত ছিলেন।",bn,2023-01-11T01:42:15+06:00
Banglatribune,বিএনপির কর্মীরা ঘরে না ফেরা পর্যন্ত মাঠে থাকবে আ.লীগ,politics,https://www.banglatribune.com/politics/awami-league/780947/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0%E0%A6%BE-%E0%A6%98%E0%A6%B0%E0%A7%87-%E0%A6%A8%E0%A6%BE-%E0%A6%AB%E0%A7%87%E0%A6%B0%E0%A6%BE-%E0%A6%AA%E0%A6%B0%E0%A7%8D%E0%A6%AF%E0%A6%A8%E0%A7%8D%E0%A6%A4-%E0%A6%AE%E0%A6%BE%E0%A6%A0%E0%A7%87-%E0%A6%A5%E0%A6%BE%E0%A6%95%E0%A6%AC%E0%A7%87,"আজ (১১ জানুয়ারি) ঢাকাসহ দেশব্যাপী গণ-অবস্থান করবে বিএনপি ও সমমনা দলগুলো। যুগপৎ আন্দোলনের প্রথম কর্মসূচি হিসেবে এই গণ-অবস্থানের কথা জানায় তারা। তবে তাদের এই কর্মসূচির বিপরীতে সতর্ক অবস্থানে থাকার ঘোষণা দিয়েছেন আওয়ামী লীগের নেতারা। রাজধানীতে পৃথক দুটি শান্তি সমাবেশ করবে ক্ষমতাসীন দলটি। এছাড়াও সারা দেশে সতর্ক অবস্থানে থাকবেন যুবলীগ, ছাত্রলীগসহ দলটির অন্যান্য অঙ্গ-সহযোগী সংগঠনের নেতাকর্মীরা। বিএনপির কর্মীরা ঘরে ফিরে না যাওয়া পর্যন্ত মাঠে থাকার কথা জানিয়েছেন তারা।,আওয়ামী লীগের নেতারা জানিয়েছেন, ঢাকা মহানগর আওয়ামী লীগসহ দেশের প্রতিটি ইউনিট, ওয়ার্ড, থানা, জেলা এবং স্থানীয় ও কেন্দ্রীয় কার্যালয়ের সামনে নেতাকর্মীদের সতর্ক অবস্থান থাকবে। দলের সর্বোচ্চ পর্যায় থেকে এ সংক্রান্ত নির্দেশনা দেওয়া হয়েছে। সেই সঙ্গে যুবলীগ, ছাত্রলীগ, স্বেচ্ছাসেবক লীগসহ সব অঙ্গ-সহযোগী সংগঠনের নেতাকর্মীরা সতর্ক অবস্থানে থাকবেন।  ,এ বিষয়ে জানতে চাইলে আওয়ামী লীগের প্রেসিডিয়াম সদস্য আব্দুর রহমান বাংলা ট্রিবিউনকে বলেন, অতীতে শান্তিপূর্ণ সমাবেশের কথা বলে পুলিশের সঙ্গে সংঘর্ষে জড়িয়েছে বিএনপির নেতাকর্মীরা। সে কারণে এবার অতীতের মতোই আমাদের নেতাকর্মীরা মাঠে সতর্ক অবস্থানে থাকবে। বিএনপির সব ষড়যন্ত্র আমরা রাজনৈতিকভাবে মোকাবিলা করবো।,জানা গেছে, বুধবার (আজ) সকাল থেকে বিকাল পর্যন্ত ঢাকার প্রতিটি ওয়ার্ড, থানার পাশাপাশি বঙ্গবন্ধু অ্যাভিনিউয়ে আওয়ামী লীগের কেন্দ্রীয় কার্যালয়ের সামনে অবস্থান নেবে দলটির নেতাকর্মীরা। ঢাকা মহানগর উত্তর ও দক্ষিণের নেতাকর্মীরা ঢাকার প্রবেশমুখগুলোতে তৎপরতা বাড়াবে। এছাড়া জিরোপয়েন্ট, গুলিস্তান, সায়েদাবাদ, যাত্রাবাড়ী, কল্যাণপুর, হাতিরপুল, জিগাতলা ও রাসেল স্কয়ার, ধানমন্ডি, নিউমার্কেট, আজিমপুর, সদরঘাট, সূত্রাপুর, শনির আখড়া, ধোলাইপাড়সহ বিভিন্ন এলাকায় থাকবে তারা।,বুধবার সকাল থেকে বিকাল পর্যন্ত বঙ্গবন্ধু এভিনিউয়ের কেন্দ্রীয় কার্যালয়ের সামনে অবস্থান কর্মসূচি ও সমাবেশ করবে ঢাকা মহানগর দক্ষিণ আওয়ামী লীগ। ‘সন্ত্রাস ও নৈরাজ্যের প্রতিবাদে’ আয়োজিত এই কর্মসূচিতেও প্রধান অতিথি থাকবেন আওয়ামী লীগের সাধারণ সম্পাদক ওবায়দুল কাদের। এতে আওয়ামী লীগের কেন্দ্রীয় নেতা, মন্ত্রী ও এমপিরা উপস্থিত থাকবেন।,অবস্থান ও সমাবেশে নির্বাহী কমিটির সদস্য, সব থানা, ওয়ার্ড, ইউনিয়ন ও ইউনিটের নেতাদের উপস্থিত থাকতে বলা হয়েছে। এ সংক্রান্ত নির্দেশনাও দিয়েছেন ঢাকা মহানগর দক্ষিণ আওয়ামী লীগের সভাপতি আবু আহমেদ মন্নাফী ও সাধারণ সম্পাদক হুমায়ুন কবির।,এ বিষয়ে জানতে চাইলে আবু আহমেদ মন্নাফী বাংলা ট্রিবিউনকে বলেন, ইউনিট থেকে ওয়ার্ড, থানা থেকে মহানগর- সব স্তরের নেতাকর্মীরা সতর্ক থাকবে। আমরা সকাল থেকে বিএনপি-জামায়াতের লোকজন ঘরে ফিরে না যাওয়া পর্যন্ত সতর্ক অবস্থায় মাঠে থাকবো।,এদিকে, বুধবার বিকাল ৩টায় মিরপুর ২ নম্বরে চিড়িয়াখানা রোডের ঈদগাহ মাঠে শান্তি সমাবেশ করবে ঢাকা মহানগর উত্তর আওয়ামী লীগ। ‘বিএনপি-জামায়াতের নৈরাজ্যের প্রতিবাদে’ এই কর্মসূচিতে প্রধান অতিথির থাকবেন আওয়ামী লীগের সাধারণ সম্পাদক ওবায়দুল কাদের।,সমাবেশে ঢাকা মহানগর উত্তর আওয়ামী লীগের নির্বাহী কমিটির সদস্য, সব থানা, ওয়ার্ড, ইউনিয়ন ও ইউনিট নেতাদের উপস্থিত থাকতে বলা হয়েছে। এ জন্য সংশ্লিষ্ট কমিটির সভাপতি/ সাধারণ সম্পাদকদের নির্দেশনা দিয়েছেন ঢাকা মহানগর উত্তর আওয়ামী লীগের সভাপতি শেখ বজলুর রহমান ও সাধারণ সম্পাদক এস এম মান্নান কচি।,এ বিষয়ে জানতে চাইলে শেখ বজলুর রহমান বাংলা ট্রিবিউনকে বলেন, বিএনপি-জামায়াতের যেকোনও সন্ত্রাস ও নৈরাজ্য মোকাবিলায় আমরা রাজপথে ছিলাম, আছি এবং থাকবো। তারা রাজনৈতিক কর্মসূচির নামে দেশে বিশৃঙ্খলা তৈরির চেষ্টা করলে দাঁতাভাঙা জবাব দেওয়া হবে।,এদিন বঙ্গবন্ধুর স্বদেশ প্রত্যাবর্তন দিবস উপলক্ষে নিজস্ব কর্মসূচি নিয়ে রাজপথে থাকবে যুবলীগ, ঢাকা মহানগর উত্তর ও দক্ষিণ শাখার নেতাকর্মীরা। এরমধ্যে ঢাকা উত্তর যুবলীগ বেলা ১১টায় ফার্মগেটে এবং দক্ষিণের উদ্যোগে দুপুর ১২টায় কেন্দ্রীয় শহীদ মিনারে সমাবেশ অনুষ্ঠিত হবে। এতে অতিথি থাকবেন আওয়ামী লীগের প্রেসিডিয়াম সদস্য জাহাঙ্গীর কবির নানক, যুগ্ম-সাধারণ সম্পাদক আ.ফ.ম. বাহাউদ্দিন নাছিম, সাংগঠনিক সম্পাদক মির্জা আজম, যুবলীগ চেয়ারম্যান শেখ ফজলে শামস্ পরশ ও সাধারণ সম্পাদক মাইনুল হোসেন খান নিখিল।,ছাত্রলীগের পক্ষ থেকে বুধবার সকাল ১১টা থেকে বিকাল ৩টা পর্যন্ত শাহবাগ চত্বরে পৃথকভাবে অবস্থান কর্মসূচি ঘোষণা করা হয়েছে। ‘সন্ত্রাস-জঙ্গিবাদের মদতদাতা, দুর্নীতিবাজদের পৃষ্ঠপোষক, গণতন্ত্র ও মানবাধিকারের হন্তারক, অশুভ ও অন্ধকারের শক্তি বিএনপি-জামায়াতের দেশবিরোধী ষড়যন্ত্র, অগ্নিসন্ত্রাসের প্রচেষ্টা ও সংবিধানবিরোধী অপতৎপরতার বিরুদ্ধে’ এই কর্মসূচি পালিত হবে। এতে অংশ নিতে ছাত্রলীগ নেতাকর্মীদের নির্দেশনা দিয়েছেন সংগঠনটির সভাপতি সাদ্দাম হোসেন, সাধারণ সম্পাদক শেখ ওয়ালী আসিফ ইনান।,গত ৩০ ডিসেম্বর বিএনপির স্থায়ী কমিটির সদস্য ড. খন্দকার মোশাররফ হোসেন তাদের যুগপৎ আন্দোলনের দ্বিতীয় ধাপের কর্মসূচি ঘোষণা করেন। সে হিসেবে ১১ জানুয়ারি ঢাকাসহ সারা দেশে গণ-অবস্থান কর্মসূচি পালন করবে সরকারবিরোধী সমমনা দলগুলো। এই কর্মসূচিকে ঘিরে দেশে কোনও ধরনের বিশৃঙ্খলা করলে তা মোকাবিলা করার হুঁশিয়ারি দিয়ে আসছেন আওয়ামী লীগের নেতারা।,সবশেষ মঙ্গলবার (১০ জানুয়ারি) এক অনুষ্ঠান শেষে আওয়ামী লীগের সাধারণ সম্পাদক ওবায়দুল কাদের বলেছেন, ১০ ডিসেম্বর তো গেলো, আওয়ামী লীগ কি মোকাবিলা করেনি? আমরা যেকোনও ধরনের দেশি-বিদেশি ষড়যন্ত্র, যেকোনও ধরনের আন্দোলনের নামে সহিংসতার সমুচিত জবাব এবং সাম্প্রদায়িকতার উত্থান রুখে দিতে প্রস্তুত।",bn,2023-01-11T08:00:00+06:00
Banglatribune,ঢাকায় চার দিনব্যাপী পার্বত্য মেলা শুরু বৃহস্পতিবার,business,https://www.banglatribune.com/business/news/780981/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%9A%E0%A6%BE%E0%A6%B0-%E0%A6%A6%E0%A6%BF%E0%A6%A8%E0%A6%AC%E0%A7%8D%E0%A6%AF%E0%A6%BE%E0%A6%AA%E0%A7%80-%E0%A6%AA%E0%A6%BE%E0%A6%B0%E0%A7%8D%E0%A6%AC%E0%A6%A4%E0%A7%8D%E0%A6%AF-%E0%A6%AE%E0%A7%87%E0%A6%B2%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A6%AC%E0%A7%83%E0%A6%B9%E0%A6%B8%E0%A7%8D%E0%A6%AA%E0%A6%A4%E0%A6%AC%E0%A6%BF%E0%A6%BE%E0%A6%B0,"সূত্র জানিয়েছে, চার দিনব্যাপী এই পার্বত্য মেলায় ১০৩টি স্টল থাকব। মেলার স্টলে পার্বত্য জেলায় উৎপাদিত কৃষি পণ্য, হস্তশিল্প, ঐতিহ্যবাহী কোমর, তাঁতে বোনা পণ্য, ঐতিহ্যবাহী পার্বত্য খাবার দ্রব্য প্রদর্শন ও বিক্রয় করা হবে। এছাড়া মেলা চলাকালীন পার্বত্য জেলার শিল্পীদের অংশগ্রহণে প্রতদিন বিকাল ৬টা থেকে রাত ৮টা পর্যন্ত সাংস্কৃতিক অনুষ্ঠান পরবেশিত হবে।,সংস্কৃতি বিষয়ক মন্ত্রণালয়ের প্রতিমন্ত্রী কে এম খালিদ প্রধান অতিথি হিসেবে উপস্থিত থেকে আগামী ১২ জানুয়ারি বিকাল ৪টায় মেলা উদ্বোধন করবেন। আগামী ১৫ জানুয়ারি বিকাল ৩টায় পার্বত্য মেলার সমাপনী অনুষ্ঠানে প্রধান অতথি হিসেবে উপস্থিত থাকবেন মৎস্য ও প্রাণিম্পদ মন্ত্রী শ ম রেজাউল করিম।,উদ্বোধনী ও সমাপনী অনুষ্ঠানে সভাপতত্বি করবেন পার্বত্য চট্টগ্রাম বষিয়ক মন্ত্রণালয়ের মন্ত্রী বীর বাহাদুর।,উল্লখ্যে, পার্বত্য এলাকার মানুষের জীবন-কৃষ্টি ও সংস্কৃতি, পোশাক-পরিচ্ছেদ, ইতিহাস-ঐতিহ্য বিষয়ক তথ্যাদি সমতলের মানুষের মাঝে পরিচয় করিয়ে দেওয়ার উদ্দেশে এবং পার্বত্য চট্টগ্রামের ক্ষুদ্র নৃ-গোষ্ঠীর উৎপাদিত পণ্যসামগ্রীর প্রচার ও বিপণনের মাধ্যমে তাদের অর্থনৈতিক স্বনির্ভরতার লক্ষ্যে এই মেলা আয়োজন করে পার্বত্য চট্টগ্রাম বিষয়ক মন্ত্রণালয়।",bn,2023-01-11T06:58:00+06:00
Banglatribune,অস্ট্রেলিয়াকে সতর্ক করলো চীন,foreign,https://www.banglatribune.com/foreign/780982/%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE%E0%A6%95%E0%A7%87-%E0%A6%B8%E0%A6%A4%E0%A6%B0%E0%A7%8D%E0%A6%95-%E0%A6%95%E0%A6%B0%E0%A6%B2%E0%A7%8B-%E0%A6%9A%E0%A7%80%E0%A6%A8,"প্রতিবেদনে বলা হয়, চীনের আঞ্চলিক প্রতিদ্বন্দ্বী জাপানের সঙ্গে সম্প্রতি একটি নতুন নিরাপত্তা চুক্তি স্বাক্ষর করেছে অস্ট্রেলিয়া। এ ঘটনায় ক্ষুব্ধ হয় বেইজিং। জাপান ও অস্ট্রেলিয়ার মধ্যকার চুক্তিকে প্রশান্ত মহাসাগরীয় অঞ্চলে বেইজিংয়ের লাগাম টেনে ধরার প্রয়াস হিসেবে দেখছে চীনা কর্তৃপক্ষ।,রাষ্ট্রদূত জিয়াও কিয়ান বলেন, দ্বিতীয় বিশ্বযুদ্ধের সময় অস্ট্রেলিয়ার ওপর হামলার বাস্তবতায় টোকিওকে বিশ্বাস করার ব্যাপারে ক্যানবেরার উচিত আরও সতর্ক হওয়া।,তিনি বলেন, ওই সময়ে জাপান অস্ট্রেলিয়াতে আক্রমণ চালিয়েছে। তারা ডারউইনে বোমাবর্ষণ করেছে। অস্ট্রেলীয় যুদ্ধবন্দিদের গুলি করে হত্যা করেছে। ফলে সামনের দিনগুলোতে কী ঘটতে পারে সে সম্পর্কে সতর্ক থাকুন।",bn,2023-01-11T09:08:00+06:00
Banglatribune,ইউক্রেনীয় বাহিনীকে প্রশিক্ষণ দেবে যুক্তরাষ্ট্র: পেন্টাগন,foreign,https://www.banglatribune.com/foreign/europe/780987/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%80%E0%A6%95%E0%A7%87-%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%95%E0%A7%87-%E0%A6%AA%E0%A7%8D%E0%A6%B0%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%A3-%E0%A6%A6%E0%A7%87%E0%A6%AC%E0%A7%87-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0,"রুশ বিমান হামলা মোকাবিলায় ২০২২ সালের শেষ দিকে কিয়েভকে একটি প্যাট্রিয়ট ব্যাটারি সরবরাহের প্রতিশ্রুতি দেয় ওয়াশিংটন। চলমান যুদ্ধাবস্থায় যুক্তরাষ্ট্রের এমন প্রতিশ্রুতি ছিল ইউক্রেনের জন্য একটি বড় ঘটনা। কেননা, এজন্য দীর্ঘ দেনদরবার করতে হয়েছিল দেশটিকে।,সাংবাদিকদের সঙ্গে আলাপকালে পেন্টাগনের মুখপাত্র ব্রিগেডিয়ার জেনারেল প্যাট রাইডার বলেন, ইউক্রেনীয় বাহিনীর প্যাট্রিয়ট এয়ার ডিফেন্স সিস্টেম সংক্রান্ত প্রশিক্ষণ আগামী সপ্তাহে ফোর্ট সিল, ওকলাহোমাতে শুরু হবে। ৯০ থেকে ১০০ জন সেনাকে এই প্রতিরক্ষা ব্যবস্থা পরিচালনা ও রক্ষণাবেক্ষণের পদ্ধতি সম্পর্কে সম্যক অবহিত করা হবে। এই প্রশিক্ষণ কয়েক মাস পর্যন্ত স্থায়ী হতে পারে।,এদিকে রুশ প্রেসিডেন্ট ভ্লাদিমির পুতিনের ঘনিষ্ঠ একজন মিত্র বলেছেন, ইউক্রেনে এখন মার্কিন নেতৃত্বাধীন ন্যাটো জোটের বিরুদ্ধে লড়ছে মস্কো। তার দাবি, বিশ্ব রাজনীতির মানচিত্র থেকে রাশিয়াকে মুছে ফেলার চেষ্টা করছে পশ্চিমারা।,রাশিয়ার নিরাপত্তা পরিষদের সেক্রেটারি নিকোলাই পাত্রুশেভকে কূটনীতিকরা পুতিনের একজন ঘনিষ্ঠ মিত্র হিসেবে দেখে আসছেন। যুদ্ধক্ষেত্রে একাধিক ব্যর্থতার পরও ইউক্রেনে জয়ের প্রতিশ্রুতি দিয়ে যাচ্ছেন তিনি। এক সাক্ষাৎকারে পাত্রুশেভ বলেছেন, যুক্তরাষ্ট্র হলো বড় বড় করপোরেশনের একটি জোট। তারা দেশটিকে শাসন করে এবং বিশ্বে প্রভাব বিস্তার করতে চায়। তারা আফগানিস্তান, ভিয়েতনাম ও মধ্যপ্রাচ্যে বিশৃঙ্খলা তৈরি করেছে। বছরের পর বছর ধরে তারা রাশিয়ার অনন্য সংস্কৃতি ও ভাষাকে খাটো করার চেষ্টা করছে।",bn,2023-01-11T10:13:38+06:00
Banglatribune,বাংলাদেশের প্রবৃদ্ধির পূর্বাভাস কমালো বিশ্বব্যাংক,national,https://www.banglatribune.com/national/780983/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%AC%E0%A7%83%E0%A6%A6%E0%A7%8D%E0%A6%A7%E0%A6%BF%E0%A6%B0-%E0%A6%AA%E0%A7%82%E0%A6%B0%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%B8-%E0%A6%95%E0%A6%AE%E0%A6%BE%E0%A6%B2%E0%A7%8B-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95,"বৈশ্বিক অর্থনৈতিক মন্দার কারণে বিশ্বব্যাংক ২০২৩ সালের বৈশ্বিক অর্থনৈতিক প্রবৃদ্ধি ১ দশমিক ৭ শতাংশে নেমে আসবে বলে পূর্বাভাস দিয়েছে। বিশ্ব অর্থনীতির মতো বাংলাদেশেও জিডিপি প্রবৃদ্ধির পূর্বাভাসও কমিয়েছে বিশ্বব্যাংক।,সংস্থাটি বলেছে, চলতি ২০২২-২৩ অর্থবছরে বাংলাদেশের ৫ দশমিক ২ শতাংশ জিডিপি প্রবৃদ্ধি অর্জিত হতে পারে এবং ২০২৩-২৪ অর্থবছরে প্রবৃদ্ধি অর্জিত হবে ৬ দশমিক ২ শতাংশ।,এর আগে গত বছরের অক্টোবরে সংস্থাটি থেকে বলা হয়েছিল, ২০২২-২৩ অর্থবছরে বাংলাদেশের প্রবৃদ্ধি ৬ দশমিক ১ শতাংশ প্রবৃদ্ধি অর্জিত হতে পারে। তার আগে জুনে পূর্বাভাস দিয়েছিল, ৬ দশমিক ৭ শতাংশ হতে পারে।,অবশ্য ২০২২-২৩ অর্থবছরে ৭ দশমিক ৫ শতাংশ জিডিপি প্রবৃদ্ধি অর্জনের লক্ষ্য ধরেছে সরকার।,‘গ্লোবাল ইকোনমিক প্রসপেক্টস জানুয়ারি ২০২৩’ শীর্ষক প্রতিবেদনে বিশ্ব অর্থনৈতিক পরিস্থিতি নিয়ে হতাশার কথা জানিয়ে এই পূর্বাভাস দিয়েছে বিশ্বব্যাংক। যুক্তরাষ্ট্রের রাজধানী ওয়াশিংটন ডিসিতে সংস্থাটির সদর দফতর থেকে এ প্রতিবেদনটি প্রকাশ করা হয়েছে।,বিশ্বব্যাংক বলেছে, বিশ্বের প্রায় সবচেয়ে উচ্চ মূল্যস্ফীতি, সুদের হার বৃদ্ধি, বিনিয়োগ হ্রাস এবং রাশিয়া-ইউক্রেন যুদ্ধের কারণে বৈশ্বিক প্রবৃদ্ধি তীব্রভাবে মন্থর হচ্ছে। এ কারণে বিশ্ব অর্থনীতির প্রবৃদ্ধি তলানিতে নেমে আসবে।,প্রতিবেদনে বলা হয়েছে, বিশ্বের সবচেয়ে বড় অর্থনীতির দেশ যুক্তরাষ্ট্র, ইউরো জোন, এমনকি চীনের অর্থনীতির অবস্থা দিন দিন খারাপের দিকে যাচ্ছে। তবে আগামী ২০২৩-২৪ অর্থবছরে বাংলাদেশে ৬ দশমিক ২ শতাংশ প্রবৃদ্ধি অর্জিত হবে বলে আভাস দিয়েছে বিশ্বব্যাংক।,২০২২ সালের জুনে সংস্থাটি বলেছিল, ২০২৩ সালে বৈশ্বিক জিডিপি প্রবৃদ্ধি ৩ শতাংশ হবে বলে আভাস দিয়েছিল। মঙ্গলবার তা কমিয়ে ১ দশমিক ৭ শতাংশে নামিয়ে আনলো। এই প্রবৃদ্ধি গত তিন দশকের মধ্যে সবচেয়ে কম। আগামী বছর অর্থাৎ ২০২৪ সালে এই প্রবৃদ্ধি বেড়ে ২ দশমিক ৭ শতাংশ হতে পারে বলে ধারণা করছে বিশ্বব্যাংক।,বিশ্বব্যাংক বলেছে, করোনা মহামারির কারণে ২০১৯-২০ অর্থবছরে বাংলাদেশে ৩ দশমিক ৪ শতাংশ প্রবৃদ্ধি অর্জিত হয়। ২০২০-২১ অর্থবছরে প্রবৃদ্ধি হয়েছে ৬ দশমিক ৯ শতাংশ। আর গত অর্থবছরে এই প্রবৃদ্ধির হার ছিল ৭ দশমিক ২ শতাংশ।,গত বছরের অক্টোবরে আন্তর্জাতিক মুদ্রা তহবিল (আইএমএফ) বলেছিল, ২০২৩ সাল বিশ্ব অর্থনীতির প্রবৃদ্ধি ২ দশমিক ৭ শতাংশে নেমে আসতে পারে। ,প্রতিবেদনে বিশ্বব্যাংকের প্রেসিডেন্ট ডেভিড ম্যালপাস বলেন, বিশ্বব্যাপী প্রবৃদ্ধির দৃষ্টিভঙ্গি অবনতির সঙ্গে সঙ্গে উন্নয়নের সংকট তীব্রতর হচ্ছে। উদীয়মান ও উন্নয়নশীল দেশগুলোর বিশাল ঋণের বোঝা এবং বিনিয়োগ কমার কারণে বৈশ্বিক জিপিডি প্রবৃদ্ধি তলানিতে নেমে এসে বহু বছরের সময়কালের মুখোমুখি হচ্ছে বিশ্ব।,বিশ্বব্যাংক বলেছে, পাকিস্তানে ২০২২-২৩ অর্থবছরে হবে ২ শতাংশ; ২০২৩-২৪ অর্থবছরে হতে পারে ৩ দশমিক ২ শতাংশ। এ ছাড়া ২০২২-২৩ অর্থবছরে ভারতে ৬ দশমিক ৯ শতাংশ জিডিপি প্রবৃদ্ধি অর্জিত হবে; ২০২৩-২৪ অর্থবছরে হবে ৬ দশমিক ৬ শতাংশ। আর ভুটানে ২০২২-২৩ অর্থবছরে ৪ দশমিক ১ শতাংশ, নেপালে ৫ দশমিক ১ শতাংশ এবং শ্রীলঙ্কায় ৪ দশমিক ২ শতাংশ নেগেটিভ (মাইনাস) প্রবৃদ্ধি অর্জিত হবে বলে পূর্বাভাস দিয়েছে বিশ্বব্যাংক।,এর আগে গত বছরের ৬ অক্টোবর প্রকাশিত ‘সাউথ এশিয়া ইকোনমিক ফোকাস’ শীর্ষক প্রতিবেদনে বিশ্বব্যাংক বলেছিল, ২০২২-২৩ অর্থবছরে বাংলাদেশের জিডিপিতে ৬ দশমিক ১ শতাংশ প্রবৃদ্ধি অর্জিত হতে পারে। এর আগে জুনে বাংলাদেশের অর্থনীতির প্রবৃদ্ধি ৬ দশমিক ৭ শতাংশ হতে পারে বলে পূর্বাভাস দিয়েছিল বিশ্বব্যাংক।",bn,2023-01-11T09:30:00+06:00
Banglatribune,"গ্রামবাসীর ওপর সন্ত্রাসী হামলা, একজন নিহত",country,https://www.banglatribune.com/country/780984/%E0%A6%97%E0%A7%8D%E0%A6%B0%E0%A6%BE%E0%A6%AE%E0%A6%AC%E0%A6%BE%E0%A6%B8%E0%A7%80%E0%A6%B0-%E0%A6%93%E0%A6%AA%E0%A6%B0-%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%8F%E0%A6%95%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4,"চট্টগ্রামের সন্ত্রাসী হামলায় মোজাহেদ (২৮) নামে এক ব্যক্তি নিহত হয়েছেন। মঙ্গলবার (১০ জানুয়ারি) সন্ধ্যা ৭টায় রাঙ্গুনিয়া উপজেলার সরফভাটা ইউনিয়নের ৪ নম্বর ওয়ার্ডের এজাহার মিয়া ফকিরের বাড়িতে এ ঘটনা ঘটে। সন্ত্রাসীরা পালিয়ে যাওয়ার সময় আরও পাঁচ গ্রামবাসীকে কুপিয়ে আহত করেছে।,নিহত মোজাহেদ সরফভাটা ইউনিয়নের ৪ নম্বর ওয়ার্ডের মো. হারুনের ছেলে। ,আহতরা হলেন– সরফভাটা ইউনিয়নের মৃত কেরামত আলীর ছেলে আবু তাহের (৩৫), বাদশা মিয়ার ছেলে ফয়জুল্লাহ (২৫),  ইব্রাহিমের ছেলে ফরহাদ (১৯), আবদুর রশিদের ছেলে জামাল (২৫) এবং খায়ের আহমদের ছেলে জামাল উদ্দিন (৩০)।,সরফভাটা ইউনিয়নের চেয়ারম্যান শেখ ফরিদ উদ্দিন চৌধুরী বাংলা ট্রিবিউনকে বলেন, ‘একদল চিহ্নিত সন্ত্রাসী অতর্কিতভাবে অস্ত্র-শস্ত্র নিয়ে নিরীহ মানুষের ওপর হামলা চালিয়ে পালিয়ে গেছে। এতে গুলিবিদ্ধ হয়ে একজন মারা গেছেন। ছুরিকাঘাতে আহত হয়েছে ৫-৬ জন দিনমজুর। কাজ শেষে তারা রাস্তার পাশে আড্ডা দিচ্ছিল।’,রাঙ্গুনিয়া থানার ভারপ্রাপ্ত কর্মকর্তা (ওসি) মাহবুব মিলকী বলেন, ‘এলাকার চিহ্নিত সন্ত্রাসী গ্রুপ কামাল বাহিনীর লোকজন পাহাড় থেকে সন্ধ্যার পর এলাকায় নেমে অতর্কিতভাবে গ্রামবাসীর ওপর হামলা চালায়। তারা ওই এলাকায় দিদার নামে এক ব্যক্তিকে মারতে এসেছিল। দিদার একসময় কামাল বাহিনীর সদস্য ছিল। সে এখন ওই বাহিনীতে নেই এ কারণে তাকে মারতে এসেছিল বলে জানা যায়। দিদারকে না পেয়ে তার ছোট ভাই মোজাহেদের পায়ে গুলি করে। অতিরিক্ত রক্তক্ষরণের ফলে চট্টগ্রাম মেডিক্যাল কলেজ (চমেক) হাসপাতালে নিয়ে যাওয়ার পর তার মৃত্যু হয়। আহতরাও বর্তমানে চট্টগ্রাম মেডিক্যাল কলেজ হাসপাতালে চিকিৎসাধীন আছেন। এ ঘটনায় জড়িতদের গ্রেফতারের চেষ্টা চলছে।’",bn,2023-01-11T09:30:44+06:00
Banglatribune,ইউক্রেনের সলেদার শহরের দখল নেওয়ার দাবি ভাড়াটে রুশ যোদ্ধাদের,foreign,https://www.banglatribune.com/foreign/europe/780988/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%B8%E0%A6%B2%E0%A7%87%E0%A6%A6%E0%A6%BE%E0%A6%B0-%E0%A6%B6%E0%A6%B9%E0%A6%B0%E0%A7%87%E0%A6%B0-%E0%A6%A6%E0%A6%96%E0%A6%B2-%E0%A6%A8%E0%A7%87%E0%A6%93%E0%A7%9F%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BF-%E0%A6%AD%E0%A6%BE%E0%A7%9C%E0%A6%BE%E0%A6%9F%E0%A7%87-%E0%A6%B0%E0%A7%81%E0%A6%B6,"ইউক্রেনের উপ-প্রতিরক্ষামন্ত্রী হান্না মালিয়ার দাবি, দখলদার বাহিনীর তীব্র হামলা সত্ত্বেও এখনও সাহসিকতার সঙ্গে শহরের নিয়ন্ত্রণ ধরে রেখেছে তার দেশের সেনারা।,তিনি বলেন, সেখানে ব্যাপক লড়াই চলছে। নিজেদের ব্যাপক ক্ষয়ক্ষতি উপেক্ষা করে লবণখনির এই শহরটি দখলে মরিয়া চেষ্টা চালাচ্ছে রুশ বাহিনী।,রয়টার্সের খবরে বলা হয়েছে, নিকটবর্তী কৌশলগত শহর বাখমুত এবং বৃহত্তর পূর্ব ডনবাস অঞ্চল দখলের জন্য সলেদার শহর দখলের ওপর জোর দিয়েছিলেন রুশ কমান্ডাররা। কেননা, লবণের খনিসমৃদ্ধ প্রায় ১০ হাজার মানুষের এই শহরটি রুশ বাহিনীর হাতে চলে গেলে বাখমুত দখলের যুদ্ধে তারা অনেকেটাই সুবিধাজনক অবস্থানে থাকবে। আর বাখমুতের নিয়ন্ত্রণ পেলে মস্কোর জন্য ডনেস্ক ও লুহানস্কে রসদপত্র পাঠানোও আরও সহজ হবে।",bn,2023-01-11T10:59:35+06:00
Banglatribune,গভর্নিং বডির সভায় উপস্থিতি সম্মানী ২০ হাজার টাকা করার উদ্যোগ,educations,https://www.banglatribune.com/educations/780985/%E0%A6%97%E0%A6%AD%E0%A6%B0%E0%A7%8D%E0%A6%A8%E0%A6%BF%E0%A6%82-%E0%A6%AC%E0%A6%A1%E0%A6%BF%E0%A6%B0-%E0%A6%B8%E0%A6%AD%E0%A6%BE%E0%A7%9F-%E0%A6%89%E0%A6%AA%E0%A6%B8%E0%A7%8D%E0%A6%A5%E0%A6%BF%E0%A6%A4%E0%A6%BF-%E0%A6%B8%E0%A6%AE%E0%A7%8D%E0%A6%AE%E0%A6%BE%E0%A6%A8%E0%A7%80-%E0%A7%A8%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE,"রাজধানীর ভিকারুননিসা নূন স্কুল অ্যান্ড কলেজ গভর্নিং বডির সভায় উপস্থিতির জন্য প্রতি সদস্যকে ২০ হাজার টাকা করে দেওয়ার উদ্যোগ নিয়েছে প্রতিষ্ঠানটি। আগামী ১৩ জানুয়ারি গভর্নিং বডির সভায় এই প্রস্তাব উপস্থাপন করা হবে।,বর্তমানে গভর্নিং বডির সদস্যরা সভায় একবার উপস্থিতির জন্য পাচ্ছেন পাঁচ হাজার টাকা। এই টাকা বাড়িয়ে ২০ হাজার করার প্রস্তাব উপস্থান করা হবে।,জানতে চাইলে ভিকারুননিসা নূন স্কুল অ্যান্ড কলেজের অধ্যক্ষ কামরুন নাহার বাংলা ট্রিবিউনকে বলেন, ‘সদস্যরা দাবি করেছেন ২০ হাজার টাকা। তা ছাড়া অন্যান্য প্রতিষ্ঠানের গভর্নিং বডির সদস্যদের সম্মানী ২০ থেকে ২৫ হাজার টাকা। তবে ভিকারুননিসার গভর্নিং বডির সদস্যদের উপস্থিতি সম্মানী ২০ হাজার টাকা হয়তো হবে না, কিছু বাড়বে।’,অধ্যক্ষ কামরুন নাহারের গত ৫ জানুয়ারি সই করা গভর্নিং বডির নোটিশে বলা হয়, আগামী ১৩ জানুয়ারি শুক্রবার সকাল ৯টায় গভর্নিং বডির দ্বিতীয় সাধারণ সভা কলেজের সভাকক্ষে অনুষ্ঠিত হবে।,নোটিশে এজেন্ডার ১৫ নম্বরে উল্লেখ করা হয়, গভর্নিং বডির সদস্যদের সভায় উপস্থিতি সম্মানী ২০ হাজার টাকা করার বিষয়ে আলোচনা হবে।,ভিকারুননিসা নূন স্কুল অ্যান্ড কলেজের সংশ্লিষ্ট সূত্রে জানা গেছে, বিগত সময় একটি সভা মূলতবি দিয়ে তিন দিনে শেষ করা হয়। গভর্নিং বডির ওই সভায় উপস্থিত এই তিন দিনই পাঁচ হাজার করে প্রতি সদস্যদের দেওয়া হয়। তা নিয়ে গণমাধ্যমে খবরও প্রকাশিত হয়েছিল।",bn,2023-01-11T10:04:20+06:00
Banglatribune,তিন দিন ধরে সুন্দরবন ঘুরে দেখলেন যুক্তরাষ্ট্রের রাষ্ট্রদূত,country,https://www.banglatribune.com/country/780986/%E0%A6%A4%E0%A6%BF%E0%A6%A8-%E0%A6%A6%E0%A6%BF%E0%A6%A8-%E0%A6%A7%E0%A6%B0%E0%A7%87-%E0%A6%B8%E0%A7%81%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%A8-%E0%A6%98%E0%A7%81%E0%A6%B0%E0%A7%87-%E0%A6%A6%E0%A7%87%E0%A6%96%E0%A6%B2%E0%A7%87%E0%A6%A8-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B0,"বিশ্বের বৃহত্তম ম্যানগ্রোভ সুন্দরবন ভ্রমণ করলেন বাংলাদেশে নিযুক্ত যুক্তরাষ্ট্রের রাষ্ট্রদূত পিটার হ্যাস। তিনি তিন দিন ধরে সুন্দরবনের করমজল, কচিখালি, কটকা ঘুরে দেখেন। এ সময় তার সঙ্গে কয়েকজন সঙ্গীও ছিলেন।, ,সুন্দরবন করমজল পর্যটন ও বন্যপ্রাণী প্রজনন কেন্দ্রের কর্মকর্তা হাওলাদার আজাদ ক‌বির জানান, ৮ জানুয়ারি যুক্তরাষ্ট্রের রাষ্ট্রদূত পিটার হ্যাস, যুক্তরাষ্ট্র দূতাবাসে কর্মরত চার জন এবং কয়েকজন বাঙা‌লি কর্মকর্তা খুলনা থেকে লঞ্চে সুন্দরবনের কটকা পর্যটন কেন্দ্রে যান। সেখান থেকে তারা নিকটব‌র্তী ক‌চিখা‌লি পর্যটন কেন্দ্রেও যান। সেখানে তারা লঞ্চে ৯ জানুয়ারি পর্যন্ত অবস্থান করেন। রাতে কটকা থেকে রওনা হন এবং ১০ জানুয়া‌রি সকা‌ল ৭টায় করমজল পর্যটন ও বন্যপ্রাণী প্রজনন কেন্দ্রে এসে পৌঁছান। দেড় ঘণ্টা রাষ্ট্রদূত এবং তার স‌ঙ্গীরা করমজ‌ল পর্যটন ও বন্যপ্রাণী প্রজনন কেন্দ্রে অবস্থান করেন। এ সময় তারা সেখানকার ব‌ি‌ভিন্ন পর্যটন স্থান ঘুরে দেখেন।, ",bn,2023-01-11T10:07:58+06:00
Banglatribune,ব্যবসায়ীকে গুলি করে হত্যা,country,https://www.banglatribune.com/country/780989/%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A6%AF%E0%A6%BC%E0%A7%80%E0%A6%95%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE,"যশোরের অভয়নগর উপজেলায় সুব্রত মণ্ডল (৪৫) নামে এক মাছ ব্যবসায়ীকে গুলি করে হত্যা করেছে দুর্বৃত্তরা। বুধবার (১১ জানুয়ারি) সকাল সাড়ে ৮টার দিকে অভয়নগর উপজেলার দামুখালি প্রাথমিক বিদ্যালয়ের সামনে এ ঘটনা ঘটে।,নিহত সুব্রত মণ্ডল উপজেলার দামুখালি এলাকার বাসিন্দা।,অভয়নগর থানার ওসি এ কে শামীম বলেন, ‘সকাল ৮টার দিকে বাসা থেকে বের হয়ে ভবদহ মৎস্য আড়তে যাচ্ছিলেন সুব্রত মণ্ডল। পথে উপজেলার দামুখালি প্রাথমিক বিদ্যালয়ের সামনে পৌঁছুলে মোটরসাইকেলে দুই দুর্বৃত্ত এসে তার মাথায় গুলি করে পালিয়ে যায়। এতে ঘটনাস্থলেই তার মৃত্যু হয়। তার মরদেহ উদ্ধার করে থানায় নেওয়া হয়েছে। ময়নাতদন্তের জন্য মরদেহ যশোর জেনারেল হাসপাতাল মর্গে পাঠানো হবে।’,ওসি আরও জানান, ধারণা করা হচ্ছে, চরমপন্থীরা ওই ব্যবসায়ীকে গুলি করে হত্যা করেছে। তবে কী কারণে তাকে হত্যা করা হয়েছে তা তদন্ত শেষ হওয়ার আগে বলা সম্ভব না।",bn,2023-01-11T11:17:04+06:00
Banglatribune,বিএনপির গণ-অবস্থান নিয়ে সতর্ক অবস্থানে পুলিশ,others,https://www.banglatribune.com/others/780990/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%A8%E0%A6%BF%E0%A6%AF%E0%A6%BC%E0%A7%87-%E0%A6%B8%E0%A6%A4%E0%A6%B0%E0%A7%8D%E0%A6%95-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87-%E0%A6%AA%E0%A7%81%E0%A6%B2%E0%A6%BF%E0%A6%B6,"বিএনপির গণ‌‌‌-অবস্থান বিষয়ে নয়াপল্টন দলীয় কার্যালয়সহ আশপাশের এলাকায় সতর্ক অবস্থানে আছে আইনশৃঙ্খলা রক্ষাকারী বাহিনী। এ ছাড়া বিএনপির গণ-অবস্থানে আসা নেতাকর্মীদের ব্যাগ তল্লাশিসহ নিরাপত্তা জোরদার করেছে পুলিশ।,বুধবার (১১ জানুয়ারি) সকাল ৯টার পর থেকে নয়াপল্টন এলাকায় ঘুরে এমন চিত্র দেখা গেছে।,বিএনপির গণ‌‌‌-অবস্থান কর্মসূচি বেলা ১১টায় শুরু করার অনুমতি থাকলেও সকাল ৯টার আগ থেকেই দলটির নেতাকর্মীরা মিছিল নিয়ে নয়াপল্টন দলীয় কার্যালয়ের সামনে আসতে থাকেন।, ,ফকিরাপুল মোড়ে ঢাকা মহানগর পুলিশের লালবাগ বিভাগের উপকমিশনার (ডিসি) মেহেদী হাসানের নেতৃত্বে পুলিশের একটি টিম রাস্তায় মুখে ব্যারিকেড দিয়ে ব্যাগ চেক করছেন। আর কাকরাইল নাইটেঙ্গেল মোড়েও সতর্ক অবস্থানে আছেন আইনশৃঙ্খলা বাহিনীর সদস্যরা।,বিএনপির পক্ষ থেকে স্বেচ্ছাসেবকদের বলতে শোনা গেছে, বিএনপির কেন্দ্রীয় কার্যালয়ের সামনে রাস্তায় অবস্থান করতে বলা হচ্ছে। পলওয়েল সুপার মার্কেটের সামনের রাস্তা থেকে নেতাকর্মীদের সরে যেতে অনুরোধ করছেন। এ ছাড়া যান চলাচল স্বাভাবিক রাখতে বলা হচ্ছে।, ,এ বিষয়ে ডিএমপির মতিঝিল বিভাগের উপকমিশনার (ডিসি) হায়াতুল ইসলাম খান বাংলা ট্রিবিউনকে বলেন, ‘আইনশৃঙ্খলা বাহিনীর সদস্যরা যেকোনও ধরনের অপ্রীতিকর ঘটনা মোকাবিলা করতে প্রস্তুত আছেন।’,ডিসি আরও বলেন, ‘বিএনপিকে জনদুর্ভোগ সৃষ্টি না করে গণ-অবস্থান কর্মসূচি পালন করার শর্তে অনুমতি দেওয়া হয়েছে। আমরাও তাদের অনুরোধ করছি। তারা যেন রাস্তা বন্ধ না করে কর্মসূচি পালন করে।’",bn,2023-01-11T11:23:56+06:00
Banglatribune,টিভিতে আজকের খেলা (১১ জানুয়ারি ২০২৩),sport,https://www.banglatribune.com/sport/other-sports/780993/%E0%A6%9F%E0%A6%BF%E0%A6%AD%E0%A6%BF%E0%A6%A4%E0%A7%87-%E0%A6%86%E0%A6%9C%E0%A6%95%E0%A7%87%E0%A6%B0-%E0%A6%96%E0%A7%87%E0%A6%B2%E0%A6%BE-%E0%A7%A7%E0%A7%A7-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A7%A8%E0%A7%A6%E0%A7%A8%E0%A7%A9," , , , ,ক্রিকেট,পাকিস্তান-নিউজিল্যান্ড,দ্বিতীয় ওয়ানডে,সরাসরি, বিকাল ৩-৩০ মিনিট, সনি টেন-৫,ফুটবল,ফেডারেশন কাপ,শেখ জামাল-রহমতগঞ্জ,হাইলাইটস, বিকাল ৪টা, টি স্পোর্টস, ",bn,2023-01-11T11:59:00+06:00
Banglatribune,পশ্চিমবঙ্গে অসুস্থ জামাইকে দেখতে এসে চুরি গেল বাংলাদেশি বৃদ্ধার টাকা,foreign,https://www.banglatribune.com/foreign/780992/%E0%A6%AA%E0%A6%B6%E0%A7%8D%E0%A6%9A%E0%A6%BF%E0%A6%AE%E0%A6%AC%E0%A6%99%E0%A7%8D%E0%A6%97%E0%A7%87-%E0%A6%85%E0%A6%B8%E0%A7%81%E0%A6%B8%E0%A7%8D%E0%A6%A5-%E0%A6%9C%E0%A6%BE%E0%A6%AE%E0%A6%BE%E0%A6%87%E0%A6%95%E0%A7%87-%E0%A6%A6%E0%A7%87%E0%A6%96%E0%A6%A4%E0%A7%87-%E0%A6%8F%E0%A6%B8%E0%A7%87-%E0%A6%9A%E0%A7%81%E0%A6%B0%E0%A6%BF-%E0%A6%97%E0%A7%87%E0%A6%B2,"অসুস্থ জামাই ব্রেন স্টোকে আক্রান্ত। ভর্তি রয়েছেন পশ্চিমবঙ্গের নদিয়া জেলার রানাঘাটের একটি বেসরকারি হাসপাতালে। তাকে দেখতে এসে বাংলাদেশের ঝিনাইদহ জেলার বাসিন্দা বেলা রানি বিশ্বাসের সঙ্গে থাকা টাকা খোয়া গেল।,জানা গেছে, ওই বৃদ্ধা রানাঘাট স্টেশনে নামতেই বেলা রানি দেখেন তার কাছে থাকা সব টাকা উধাও। বাংলাদেশ থেকে একাই ভারতে এসেছিলেন তিনি। সম্বল ছিল কেবল ওই টাকা। টাকা খোয়া যাওয়ায় স্টেশন চত্বরেই কান্নায় ভেঙে পড়েন বছর ৭৫ বয়সী বৃদ্ধা। এরপরই স্থানীয় এক সাংবাদিকের তৎপরতায় রানাঘাট থানার দ্বারস্থ হন।,সাংবাদিক টোটো করে বৃদ্ধাকে পৌঁছে দেন রানাঘাট থানায়। সেখানে গিয়ে তিনি লিখিত অভিযোগ করেন।,বৃদ্ধা জানান, তার জামাই ব্রেনস্টোকে আক্রান্ত। রানাঘাটের এক বেসরকারি হাসপাতালে তার জামাই ভর্তি রয়েছেন। জামাইকে দেখতে তিনি একাই ভারতে এসেছিলেন। সঙ্গে ছিল নগদ প্রায় ১২ হাজার রুপি। বৃদ্ধার অভিযোগ, রানাঘাট স্টেশনে তিনি যখন নামতে যান এক যুবক তাকে সাহায্যের হাত বাড়িয়ে দিয়েছিলেন। ওই যুবকই তার ব্যাগে থাকা ১২ হাজার রুপি হাতিয়ে নেয়।,ওই বৃদ্ধা রানাঘাট থানায় এলে পরেই তৎপর হয়ে ওঠে রানাঘাট থানার পুলিশ। লিখিত অভিযোগ করার সঙ্গে সঙ্গেই পুলিশ তদন্তে নামে। স্টেশন-সংলগ্ন এলাকায় সিসিটিভি ক্যামেরার ফুটেজ খতিয়ে দেখার পর পুলিশ দেখতে পায় ট্রেন থেকে নেমেই ওই বৃদ্ধা অসহায়ভাবে কাঁদছেন। লিখিত অভিযোগের ভিত্তিতে সম্পন্ন ঘটনা তদন্ত শুরু করেছে পুলিশ।",bn,2023-01-11T11:52:52+06:00
Banglatribune,বারিধারায় ৩৪২ বাড়ির পয়োবর্জ্যের সংযোগ সারফেস ড্রেনে,others,https://www.banglatribune.com/others/capital-city/780998/%E0%A6%AC%E0%A6%BE%E0%A6%B0%E0%A6%BF%E0%A6%A7%E0%A6%BE%E0%A6%B0%E0%A6%BE%E0%A7%9F-%E0%A7%A9%E0%A7%AA%E0%A7%A8-%E0%A6%AC%E0%A6%BE%E0%A7%9C%E0%A6%BF%E0%A6%B0-%E0%A6%AA%E0%A7%9F%E0%A7%8B%E0%A6%AC%E0%A6%B0%E0%A7%8D%E0%A6%9C%E0%A7%8D%E0%A6%AF%E0%A7%87%E0%A6%B0-%E0%A6%B8%E0%A6%82%E0%A6%AF%E0%A7%8B%E0%A6%97-%E0%A6%B8%E0%A6%BE%E0%A6%B0%E0%A6%AB%E0%A7%87%E0%A6%B8,"দেশের সবচেয়ে অভিজাত এলাকা বারিধারা এলাকার ৩৪২টি বাড়ির পয়োবর্জ্যের সংযোগ সারফেস ড্রেনে   দেওয়া হয়েছে। এসব সংযোগ বন্ধে পয়োবর্জ্যের সংযোগ সারফেস ড্রেনে, খালে বা লেকে দেওয়া বন্ধ করতে অভিযান করেছে ঢাকা উত্তর সিটি করপোরেশন (ডিএনসিসি)।,বুধবার (১১ জানুয়ারি) অভিযানের অংশ হিসেবে বাড়িধারা ১১ নম্বর রোডের কয়েকটি বাড়ির সুয়ারেজ লাইনে কলাগাছ দিয়ে বন্ধ করে দিয়েছেন মেয়র আতিকুল ইসলাম। নিজ থেকে এসব সংযোগবন্ধ না করলে স্থায়ীভাবে বন্ধ করারও হুঁশিয়ারি দেন মেয়র।,তথ্য সূত্রে জানা যায়, অভিজাত এলাকা হিসেবে পরিচিত এ এলাকায় মোট বাড়ি রয়েছে ৫৫০টি। এর মধ্যে সিটি করপোরেশনের বেঁধে দেওয়া আট স্তরের ক্রাইটেরিয়ার মধ্যে ৫টি বাড়ির পয়োবর্জ্যের সংযোগ সারফেস ড্রেনে দেওয়া হয়নি। এ ছাড়া ২০৩টি বাড়ি আটটি শর্তের মধ্যে কিছু সংখ্যক শর্ত পূরণ করেছে। অন্যদিকে একদমই শর্ত পূরণ করেনি ৩৪২টি বাড়ি। যাদের বাড়ির পয়োবর্জ্যের সংযোগ সারফেস ড্রেনে।,ঢাকা উত্তর সিটি করপোরেশন সার্ভের মাধ্যমে দেখেছে, গুলশান, বারিধারা, নিকেতন ও বনানী এলাকার ৩ হাজার ৮৩০টি বাড়ির মধ্যে ২ হাজার ২৬৫টির সুয়ারেজ লাইন লেক কিংবা ড্রেনে সংযোগ, যা মোট বাড়ির ৮৫ শতাংশ। ফলে লেকের প্রাকৃতিক সৌন্দর্য নষ্ট হচ্ছে ও মশার উপদ্রব বাড়ছে।, ,মেয়র আতিক বলেন, ‘সিটি করপোরেশনের সুয়ারেজ লাইনে পয়োবর্জ্যের সংযোগ দেওয়া যাবে না। ওয়াসার পৃথক লাইনে এসব বাড়ির বর্জ্য যাওয়ার কথা থাকলেও সেটি নেই। ধারাবাহিকভাবে অভিযান পরিচালনা করা হবে। আজ আমরা দ্বিতীয় দিনের মতো অভিযান পরিচালনা করেছি।’,প্রায় ছয় মাস আগে থেকে বাড়ির মালিকদের অবগত করা হয়েছে জানিয়ে ডিএনসিসি মেয়র আতিকুল ইসলাম বলেন, ‘তারা কোনও ব্যবস্থা নেননি। এ ছাড়া বাড়ির মালিকরা ওয়াসার বিল পরিশোধ করেও সেবা পাচ্ছেন না। সার্ভে রিপোর্টটি ওয়াসাসহ সংশ্লিষ্ট মন্ত্রণালয়ে পাঠানো হবে।,মেয়র বলেন, ‘কোনোভাবেই ব্ল্যাক ওয়াটার সিটি করপোরেশনের ড্রেনে, খালে, লেকে ঢুকতে পারবে না। অনেক আগে থেকেই এ বিষয়ে তাদের জানিয়ে আসছি, সচেতন করে আসছি। গণবিজ্ঞপ্তিও দিয়েছি, কিন্তু তারা কথা শোনেননি। তাই আজ থেকে এই অভিযান শুরু করলাম। বাসার সামনে গিয়ে ড্রেনগুলো আমরা কলাগাছ দিয়ে বন্ধ করে দিচ্ছি।",bn,2023-01-11T12:29:42+06:00
Banglatribune,কলমানিতে সুদের হার বেড়েছে তিন গুণ,business,https://www.banglatribune.com/business/news/780991/%E0%A6%95%E0%A6%B2%E0%A6%AE%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%B8%E0%A7%81%E0%A6%A6%E0%A7%87%E0%A6%B0-%E0%A6%B9%E0%A6%BE%E0%A6%B0-%E0%A6%AC%E0%A7%87%E0%A6%A1%E0%A6%BC%E0%A7%87%E0%A6%9B%E0%A7%87-%E0%A6%A4%E0%A6%BF%E0%A6%A8-%E0%A6%97%E0%A7%81%E0%A6%A3,"হঠাৎ কলমানি থেকে বিভিন্ন ব্যাংকের টাকা ধার নেওয়ার প্রবণতা বেড়ে গেছে। এ কারণে এই ধারের টাকার সুদও বেড়ে গেছে। বাংলাদেশ ব্যাংকের তথ্য বলছে, গত বছরের তুলনায় কলমানিতে সুদের হার বেড়েছে প্রায় তিন গুণ।,কেন্দ্রীয় ব্যাংকের পরিসংখ্যান অনুযায়ী গত বছরের ১০ জানুয়ারি কলমানিতে সুদহার ছিল গড়ে ২ দশমিক ৭২ শতাংশ। চলতি বছরের ১০ জানুয়ারি কলমানিতে সুদহার দাঁড়িয়েছে ৬ দশমিক ৭৮ শতাংশ। এক রাত বা এক দিনের ধারের জন্য এই সুদহার ধার্য করা হয়।,ব্যাংক কর্মকর্তারা বলছেন, করোনা পরিস্থিতি উন্নতির পর অর্থনীতিতে চাহিদা বৃদ্ধিসহ নানামুখী প্রভাবে ব্যাংক খাতে নগদ টাকার টানাটানি চলছে। এ কারণে সুদের হার বেড়েছে।,বাংলাদেশ ব্যাংকের হালনাগাদ প্রতিবেদনের তথ্য বলছে, তিন কার্যদিবসের ব্যবধানে কলমানিতে সুদহার ১ শতাংশের বেশি বেড়েছে। গত বৃহস্পতিবার এ ধরনের ধারের গড় সুদহার ছিল ৫ দশমিক ৭৭।,বাংলাদেশ ব্যাংকের তথ্যানুসারে, মঙ্গলবার (১০ জানুয়ারি) এক দিনের জন্য কলমানি বাজার থেকে ৩ হাজার ৩৫৫ কোটি টাকা ধার নিয়েছে ৬২টি ব্যাংক। এর মধ্যে বেশ কয়েকটি ব্যাংক ৭ দশমিক ২৫ শতাংশ সুদে টাকা ধার নিয়েছে। কোনও কোনও ব্যাংক ৫ দশমিক ৭৫ শতাংশ সুদেও ধার পেয়েছে।,তবে যেসব ব্যাংক কলমানি থেকে ১৪ দিনের জন্য টাকা ধার করেছে, তাদের সুদ গুনতে হয়েছে আরও বেশি—১০ শতাংশ। এই হারে ১৫ কোটি টাকা ধার করেছে একটি ব্যাংক।,সোমবার এক দিনের জন্য কলমানি বাজার থেকে প্রায় ৪ হাজার ৪১১ কোটি টাকা ধার নিয়েছে বিভিন্ন ব্যাংক। এর গড় সুদহার ছিল ৬ দশমিক ৭৭ শতাংশ। রবিবার কলমানি বাজার থেকে প্রায় চার হাজার কোটি টাকা ধার নিয়েছে বিভিন্ন ব্যাংক।,কেন্দ্রীয় ব্যাংকের তথ্যানুসারে, কলমানিতে বিভিন্ন মেয়াদে ধার দেওয়া হয়। এর মধ্যে সবচেয়ে বেশি টাকা ধার দেওয়া হয় এক দিনের মেয়াদে।,১ জানুয়ারি থেকে ১০ জানুয়ারি পর্যন্ত তথ্য পর্যালোচনায় দেখা যায়, কলমানি বাজার থেকে সবচেয়ে বেশি টাকা ধার নেওয়া হয়েছে ২ জানুয়ারি।,ওই দিন বিভিন্ন ব্যাংক ৬ হাজার ৬৭৮ কোটি টাকা ধার করেছিল, যার বড় অংশই ছিল এক দিনের মেয়াদে। সর্বশেষ গত রবিবার কলমানি থেকে ধার দেওয়া হয় ৪ হাজার ৫৯৪ কোটি টাকা।,এদিকে বাংলাদেশ ব্যাংক থেকেও ব্যাংকগুলোকে দিতে হচ্ছে তারল্য সহায়তা। সংকট সামাল দিতে প্রতিদিনই বাংলাদেশ ব্যাংকের দ্বারস্থ হতে হচ্ছে অনেক ব্যাংককে। বেসরকারি ব্যাংকের পাশাপাশি এ তালিকায় আছে রাষ্ট্রায়ত্ত ব্যাংকগুলোও।,বাংলাদেশ ব্যাংকের এক প্রতিবেদনে দেখা গেছে, চলতি অর্থবছরের প্রথম ছয় মাসে (জুলাই-ডিসেম্বর) রাষ্ট্রায়ত্ত সোনালী, জনতা, অগ্রণী ও রূপালী ব্যাংক তাদের কাছ থেকে প্রায় সোয়া ৭ হাজার কোটি টাকার তারল্য সহায়তা নিয়েছে। এর মধ্যে গত ডিসেম্বর মাসেই নিয়েছে ১ হাজার ৩০০ কোটি টাকারও বেশি। তারল্য সহায়তার পাশাপাশি রেপো সহায়তাও (পুনঃক্রয় চুক্তি) নিচ্ছে কোনও কোনও ব্যাংক। যদিও রাষ্ট্রায়ত্ত চার ব্যাংকের মধ্যে তিনটিরই আমানতের পরিমাণ লাখ কোটি টাকারও বেশি।,ব্যাংক খাতে নগদ টাকার টানাটানির পেছনে বেশ কয়েকটি কারণ চিহ্নিত করা হয়েছে। এগুলো হলো, উচ্চ মূল্যস্ফীতির কারণে আমানতের প্রবৃদ্ধি কমে যাওয়া, বৈদেশিক মুদ্রার আয়ের উৎসে ভাটা পড়ায় কেন্দ্রীয় ব্যাংক থেকে ডলার কিনে এলসির দায় পরিশোধ করা, সরকারি ও বেসরকারি খাতে ব্যাংক ঋণের চাহিদা বৃদ্ধি পাওয়া। এ ছাড়া রাষ্ট্রায়ত্ত ব্যাংকগুলোর খেলাপি ঋণ বৃদ্ধিও আরেকটি কারণ।,বাংলাদেশ ব্যাংকের তথ্য বলছে, গত বছরের জুলাই থেকে ডিসেম্বর পর্যন্ত কেন্দ্রীয় ব্যাংকের কাছ থেকে সরকারি খাতের পাঁচ ব্যাংক প্রায় ৭ হাজার ২৫৭ কোটি টাকা তারল্য সহায়তা নিয়েছে। এই সময়ে সবচেয়ে বেশি ২ হাজার ২৮৪ কোটি টাকা নিয়েছে সোনালী ব্যাংক। এ ছাড়া জনতা ব্যাংক নিয়েছে ২ হাজার ৩৩৫ কোটি, অগ্রণী ব্যাংক নিয়েছে ২ হাজার ৫১ কোটি ও রূপালী ব্যাংক ৫৩৩ কোটি টাকা নিয়েছে। একই সময়ে বাংলাদেশ কৃষি ব্যাংক নিয়েছে ৫৪ কোটি টাকা।,অবশ্য সোনালী ব্যাংকের এমডি আফজাল করিম বলেছেন, সোনালী ব্যাংকের কোনও তারল্য সংকট নেই। উল্টো সোনালী ব্যাংক কলমানিতে টাকা ধার দিয়ে আসছে বলে জানান তিনি।,প্রসংগত, করোনা-পরবর্তী বৈশ্বিক চাহিদা বৃৃদ্ধি এবং চলমান রাশিয়া-ইউক্রেন যুদ্ধের কারণে সরকার ও বাংলাদেশ ব্যাংকের পদক্ষেপে আমদানি ব্যয়ে কিছুটা লাগাম টানা গেলেও প্রতিদিনই কেন্দ্রীয় ব্যাংকের রিজার্ভ থেকে ডলার বিক্রি করতে হচ্ছে।,বাংলাদেশ ব্যাংকের তথ্য বলছে, চলতি অর্থবছরের প্রথম ছয় মাসে বৈদেশিক মুদ্রার রিজার্ভ থেকে বিভিন্ন ব্যাংকের কাছে প্রায় ৬৫০ কোটি ডলার বিক্রি করা হয়েছে। এর বিপরীতে বাজার থেকে প্রায় সাড়ে ৬৯ হাজার কোটি টাকা কেন্দ্রীয় ব্যাংকের ভল্টে জমা হয়েছে।,বাংলাদেশ ব্যাংকের তথ্য অনুযায়ী, ২০২০ সালের ফেব্রুয়ারিতে বার্ষিক আমানতের প্রবৃদ্ধি ছিল ১২ দশমিক ৮২ শতাংশ। সেই প্রবৃদ্ধি বাড়তে বাড়তে ২০২১ সালের মে মাস পর্যন্ত সর্বোচ্চ ১৪ দশমিক ৪৭ শতাংশে ওঠে। কিন্তু  সর্বশেষ গত বছরের নভেম্বর পর্যন্ত আমানতের বার্ষিক প্রবৃদ্ধি কমে দাঁড়িয়েছে ৬ দশমিক ৬৮ শতাংশ।",bn,2023-01-11T12:01:00+06:00
Banglatribune,যুক্তরাষ্ট্রে স্ত্রীকে হত্যায় খুনি ভাড়া করা ব্যক্তির মৃত্যুদণ্ড কার্যকর,foreign,https://www.banglatribune.com/foreign/usa/780995/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A7%9F-%E0%A6%96%E0%A7%81%E0%A6%A8%E0%A6%BF-%E0%A6%AD%E0%A6%BE%E0%A7%9C%E0%A6%BE-%E0%A6%95%E0%A6%B0%E0%A6%BE,"৬৫ বছরের রবার্ট ফ্রাট্টার মৃত্যুদণ্ড মঙ্গলবার সন্ধ্যায় কার্যকর করার কথা ছিল। কিন্তু টেক্সাসের একজন বিচারকের এক রায়ে প্রাণঘাতী ইনজেকশন দিয়ে তার মৃত্যুদণ্ড কার্যকর নিয়ে সংশয় তৈরি হয়।,মঙ্গলবার সকালে জরুরি শুনানির পর জেলা জজ ক্যাথরিন মৌজি কর্মকর্তাদের ওই ইনজেকশন ব্যবহার না করার নির্দেশ দেন। কেননা, এটি মেয়াদোত্তীর্ণ হওয়ার সম্ভাবনা বেশি।,অন্য একাধিক মৃত্যুদণ্ডপ্রাপ্ত বন্দিদের সঙ্গে করা শেষ মুহূর্তের আপিলে ৬৫ বছরের রবার্ট ফ্রাট্টা বলেন, মেয়াদোত্তীর্ণ পেন্টোবারবিটাল ব্যবহার একটি নিষ্ঠুর শাস্তি। ফলে মার্কিন সংবিধানের অনুযায়ী, এর ব্যবহার বন্ধ করা উচিত।,টেক্সাস কোর্ট অব ক্রিমিনাল আপিলস মৃত্যুদণ্ড কার্যকরের সিদ্ধান্ত বহাল রাখেন এবং মৌজির রায় বাতিল করে দেন।,মঙ্গলবার রাতে টেক্সাস ডিপার্টমেন্ট অব ক্রিমিনাল জাস্টিসের এক বিবৃতিতে জানানো হয়, ফ্রাট্টাকে সন্ধ্যা ৭.৪৯টায় মৃত ঘোষণা করা হয়েছে।,১৯৯৪ সাল থেকে কারাগারে ছিলেন ফ্রাট্টা। তাকে প্রথম মৃত্যুদণ্ড দেওয়া হয়েছিল ১৯৯৬ সালে। কিন্তু ২০০৭ সালে একটি প্রযুক্তিগত কারণে রায়টি বাতিল করা হয়। ২০০৯ সালে দ্বিতীয় দফার বিচারেও তাকে মৃত্যুদণ্ড দেওয়া হয়।,উল্লেখ্য, যুক্তরাষ্ট্রে পেন্টোবারবিটালের সরবরাহ অপেক্ষাকৃত কম। কেননা, অনেক ফার্মাসিউটিক্যাল কোম্পানি মৃত্যুদণ্ডের মতো ঘটনার সঙ্গে তাদের সম্পৃক্ততা দেখতে চায় না।",bn,2023-01-11T12:24:25+06:00
Banglatribune,খণ্ড খণ্ড মিছিলে গণঅবস্থান কর্মসূচিতে যোগ দিচ্ছেন বিএনপির নেতাকর্মীরা,country,https://www.banglatribune.com/country/chitagong/780997/%E0%A6%96%E0%A6%A3%E0%A7%8D%E0%A6%A1-%E0%A6%96%E0%A6%A3%E0%A7%8D%E0%A6%A1-%E0%A6%AE%E0%A6%BF%E0%A6%9B%E0%A6%BF%E0%A6%B2%E0%A7%87-%E0%A6%97%E0%A6%A3%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF%E0%A6%A4%E0%A7%87-%E0%A6%86%E0%A6%B8%E0%A6%9B%E0%A7%87%E0%A6%A8,"খণ্ড খণ্ড মিছিল নিয়ে কুমিল্লায় গণঅবস্থানে যোগ দিচ্ছেন বিএনপির নেতাকর্মীরা। এরই মধ্যে কেন্দ্রীয় নেতারা কুমিল্লার টাউনহল মাঠে উপস্থিত হয়েছেন। ,বুধবার (১১ জানুয়ারি) সকালে কুমিল্লার ঐতিহাসিক টাউনহল মাঠে দেখা যায়, খণ্ড খণ্ড মিছিল নিয়ে টাউনহল মাঠের দিকে প্রবেশ করছেন বিএনপি ও অঙ্গ-সহযোগী সংগঠনের নেতাকর্মীরা। ,জানা গেছে, কুমিল্লার পাশ্ববর্তী জেলা ও কুমিল্লার উপজেলা গুলো থেকেও নেতাকর্মীরা অংশগ্রহণ করেছেন। বেলা সাড়ে ১১টা পর্যন্ত গণঅবস্থান কর্মসূচি শুরু আগে টাউনহল মাঠের অধিকাংশই পরিপূর্ণ হয়ে যায়। ,গণঅবস্থানে অংশ নেওয়া কুমিল্লার সদর দক্ষিণ থেকে আসা বিএনপি নেতা কামরুজ্জামান বলেন, ‘গণঅবস্থান শুধু বিএনপির নয়, এটা দেশ রক্ষার আন্দোলন। ভোট ও ভাতের জন্য এসেছি। এই আন্দোলন চলবে।’,কুমিল্লা মহানগর বিএনপির আহ্বায়ক উৎবাতুল বারি আবু বলেন, ‘আমাদের নেত্রী খালেদা জিয়াকে তারা কারাগারে পাঠিয়েছে। বিএনপি এখন আর বিএনপি নেই। এটা জনগণের আস্থার জায়গা হয়ে গেছে। আমাদের কর্মসূচিতে অনেক সাধারণ মানুষ আসছেন। মানুষ মুক্তি চায়। ভোট চায়। ভাতের অধিকার চায়। এই ফ্যাসিবাদ সরকারের পতন ছাড়া আমরা মাঠ থেকে সরবো না। আমাদের নেতা তারেক রহমানকে বলতে চাই, কর্মসূচি দেন। আমরা মাঠে নামতে প্রস্তুত।’,কুমিল্লা জেলা পুলিশ সুপার আব্দুল মান্নান বাংলা ট্রিবিউনকে বলেন, ‘বিএনপির এই কর্মসূচিতে যেন ট্রাফিক ব্যবস্থায় ব্যাঘাত না ঘটে, মানুষের মনে যেন আতঙ্ক তৈরি না হয় এবং কোনও সহিংসতার ঘটনা যেন না ঘটে, সেজন্য আমরা একটি নিরাপত্তা ব্যবস্থার পরিকল্পনা করেছি। এতে গোয়েন্দা নিরাপত্তা জোরদার করা হয়েছে। শহরের প্রতি পয়েন্টে আমাদের নিরাপত্তা বাহিনী বাড়ানো হয়েছে। পুলিশ সতর্ক অবস্থানে আছে।’",bn,2023-01-11T12:27:59+06:00
Banglatribune,বিএনপির গণ-অবস্থান কর্মসূচি: মোড়ে মোড়ে সতর্ক অবস্থানে পুলিশ,others,https://www.banglatribune.com/others/781000/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF-%E0%A6%AC%E0%A6%BF%E0%A6%B6%E0%A7%83%E0%A6%99%E0%A7%8D%E0%A6%96%E0%A6%B2%E0%A6%BE-%E0%A6%A0%E0%A7%87%E0%A6%95%E0%A6%BE%E0%A6%A4%E0%A7%87-%E0%A6%A4%E0%A7%8E%E0%A6%AA%E0%A6%B0,"বর্তমান সংসদ বাতিল, নির্দলীয়-নিরপেক্ষ তত্ত্বাবধায়ক সরকারের অধীনে নির্বাচনসহ ১০ দফা দাবিতে সারা দেশের মতো রাজধানীতেও গণ-অবস্থান কর্মসূচি পালন করছে বিএনপি। এ কর্মসূচিকে ঘিরে যেকোনও ধরণের সহিংসতা, অনিয়ম ও বিশৃঙ্খলা ঠেকাতে রাজধানীর মোড়ে মোড়ে সতর্ক অবস্থান নিয়েছে পুলিশ।,বুধবার (১১ জানুয়ারি) বেলা ১১টায় নয়াপল্টন মোড়, নাইটেংগেল মোড় এবং জাতীয় প্রেস ক্লাবের সামনে এবং আশেপাশের এলাকায় পোশাক ও সাদা পোশাকে শত শত আইনশৃঙ্খলা রক্ষাকারী বাহিনীর উপস্থিতি দেখা গেছে।,এদিকে বেলা ১১টা থেকে বিএনপির গণ-অবস্থান কর্মসূচি শুরু হওয়ার কথা থাকলেও ১১টা ৪০ মিনিটে বিভিন্ন স্লোগানে একটি ঝটিকা মিছিল নিয়ে প্রেস ক্লাবের সামনে আসেন বিএনপির নেতা কর্মীরা। এ সময় রাস্তায় বসে তাদের কর্মসূচি শুরু করতে দেখা যায়। পরে দুপুর ১২টার দিকে তারা আনুষ্ঠানিক গণ-অবস্থান কর্মসূচি শুরু করেন। সেখানে কর্মসূচির চারদিকে অতিরিক্ত আইনশৃঙ্খলা রক্ষাকারী বাহিনী পাহারায় রয়েছে।, ,তবে এ প্রসঙ্গে মঙ্গলবার রাতে ডিএমপির কমিশনার খন্দকার গোলাম ফারুক বলেছেন, ‘কর্মসূচিকে ঘিরে রাস্তায় যেন কোনও ধরনের যানজট সৃষ্টি না হয়, যানবাহন চলাচল যেন স্বাভাবিক থাকে। আমি প্রত্যাশা করি, তারা যান চলাচল স্বাভাবিক রেখে জনদুর্ভোগ কমিয়ে তাদের রাজনৈতিক কর্মসূচি পালন করবেন। তারা আইনের প্রতি শ্রদ্ধাশীল হবেন। আমাদের তরফ থেকে সব ধরনের নিরাপত্তাসহ অন্যান্য সহযোগিতা দেওয়া হবে।’,জাতীয় প্রেস ক্লাবে দায়িত্ব পালন করছেন ডিএমপির একজন ঊর্ধ্বতন কর্মকর্তা। নাম প্রকাশ না করার শর্তে বাংলা ট্রিবিউনকে তিনি বলেন, শান্তিপূর্ণভাবে তারা তাদের কর্মসূচি পালন করবে বলে আমরা আশা করি। শান্তিপূর্ণ কর্মসূচিতে শৃঙ্খলা বজায় রাখতে আমাদের সার্বিক সহযোগিতা অব্যাহত থাকবে। কোনও ধরণের অনিয়ম করলে আইন অনুযায়ী ব্যবস্থা নেওয়া হবে।,গত ৩০ ডিসেম্বর গণমিছিল পূর্ব সমাবেশ থেকে গণ-অবস্থান কর্মসূচি ঘোষণা করেছিলেন বিএনপির স্থায়ী কমিটির সদস্য খন্দকার মোশাররফ হোসেন।, ",bn,2023-01-11T12:47:47+06:00
Banglatribune,ছিনতাইকারীর ছুরিকাঘাতে প্রাণ গেলো বিক্রয়কর্মীর,country,https://www.banglatribune.com/country/chitagong/781004/%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A6%95%E0%A6%BE%E0%A6%B0%E0%A7%80%E0%A6%B0-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2%E0%A7%8B-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A7%9F%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0,"চট্টগ্রামের বাঁশখালী উপজেলায় ছিনতাইকারীর ছুরিকাঘাতে মো. দুদু মিয়া (৩৮) নামে এক বিক্রয়কর্মী নিহত হয়েছেন। ,মঙ্গলবার (১০ জানুয়ারি) রাত ১০টায় উপজেলার গণ্ডামারা ইউনিয়নের গণ্ডামারা সেতুর পাশে এই ঘটনা ঘটে। ,দুদু মিয়া রংপুরের মিঠাপুকুর উপজেলার বিরামপুর গ্রামের হযরত আলীর ছেলে। তিনি কোহিনুর কেমিক্যাল কোম্পানি লিমিটেডের বিক্রয়কর্মী হিসেবে বাঁশখালীতে কর্মরত ছিলেন।,পুলিশ ও স্থানীয় সূত্রে জানা গেছে, গণ্ডামারা বাজারে মালামাল বিক্রির টাকা সংগ্রহ করে রাতে উপজেলা সদরে ফিরছিলেন দুদু মিয়া। গণ্ডামারা সেতু এলাকায় আসলে ছিনতাইকারীরা তাকে থামায়। টাকা-পয়সা ছিনিয়ে নেওয়ার চেষ্টা করে। এতে বাধা দিলে তাকে ছুরিকাঘাত করে পালিয়ে যায় ছিনতাইকারীরা। স্থানীয়রা উদ্ধার করে বাঁশখালী উপজেলা স্বাস্থ্য কমপ্লেক্সে নিয়ে গেলে দুদু মিয়াকে মৃত ঘোষণা করেন চিকিৎসক।,বাঁশখালী থানার ভারপ্রাপ্ত কর্মকর্তা (ওসি) মো. কামাল উদ্দিন বাংলা ট্রিবিউনকে জানান, লাশের সুরতহাল প্রতিবেদন শেষে ময়নাতদন্তের জন্য চট্টগ্রাম মেডিক্যাল কলেজ হাসপাতালে পাঠানো হয়েছে। তাকে কে বা কারা হত্যা করেছে তা খতিয়ে দেখা হচ্ছে। জড়িতদের শনাক্ত করে আইনের আওতায় আনা হবে।",bn,2023-01-11T12:54:34+06:00
Banglatribune,রোহিঙ্গা সন্ত্রাসীদের আস্তানা থেকে মুক্তিপণ দিয়ে ছাড়া পেলেন ৩ কৃষক,country,https://www.banglatribune.com/country/780999/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80%E0%A6%A6%E0%A7%87%E0%A6%B0-%E0%A6%86%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AA%E0%A6%A3-%E0%A6%A6%E0%A6%BF%E0%A7%9F%E0%A7%87,"কক্সবাজারের টেকনাফে অপহৃত চার কৃষকের মধ্যে তিন জন সাড়ে পাঁচ লাখ টাকা মুক্তিপণে ছাড়া পেয়েছেন। রোহিঙ্গা সন্ত্রাসীরা অপহৃত অপরজন আব্দুস সালামের পরিবারের কাছ থেকে দাবি করা মুক্তিপণ না পাওয়ায় তাকে ফেরত দেয়নি। বুধবার (১০ জানুয়ারি) রাতে এ তথ্য নিশ্চিত করেছেন হ্নীলা ইউনিয়ন পরিষদের চেয়ারম্যান রাশেদ মাহমুদ আলী।,গত ৭ জানুয়ারি ভোররাতে টেকনাফের হ্নীলা ইউনিয়নের লেচুয়াপ্রাং এলাকায় ক্ষেত পাহারারত অবস্থায় চার কৃষককে অপহরণ করে পাহাড়ের ভেতরে নিয়ে যায় সন্ত্রাসীরা। এরপর মুক্তিপণ হিসেবে জনপ্রতি পাঁচ লাখ টাকা করে মোট ২০ লাখ মুক্তিপণ দাবি করে আসছিল। অবশেষে মঙ্গলবার রাত ৮টার দিকে হ্নীলা পাহাড়ি এলাকা থেকে মুক্তিপণ দিয়ে অপহৃত ৩ জন ছাড়া পান। তবে এখনও আব্দুস সালাম নামে একজন অপহরণকারীদের কাছে জিম্মি রয়েছেন।,ফিরে আসা কৃষকরা হলেন– টেকনাফের হ্নীলা ইউনিয়নের লেচুয়াপ্রাং এলাকার গুরা মিয়ার ছেলে আব্দুর রহমান, রাজা মিয়ার ছেলে মুহিব উল্লাহ এবং ফজলুল করিমের ছেলে আব্দুল হাকিম।,তবে অপহৃত একই এলাকার আবুল হোসনের ছেলে আব্দুস সালামকে সন্ত্রাসীরা ফেরত দেয়নি। সন্ত্রাসীরা তার পরিবারের কাছ থেকে এখনও মুক্তিপণ দাবি করছে। কারণ হিসেবে ফিরে আসারা জানান, আব্দুস সালামের পরিবারের লোকজন পুলিশ ও গণমাধ্যমে বিষয়টি জানানোর পাশাপাশি ভিডিও বক্তব্য দিয়েছেন। সালামকে ফেরত দিতে মোটা অংকের মুক্তিপণ চেয়েছে অপহরণকারীরা।, ,ফিরে আসা তিন কৃষকের বরাত দিয়ে চেয়ারম্যান রাশেদ মাহমুদ আলী জানান, আব্দুস সালামের পরিবার ধনী হওয়ায় তার কাছ থেকে আরও বেশি টাকা দাবির কথা বলা হচ্ছে। কিন্তু শেষ পর্যন্ত অপহরণ নিয়ে স্বজনরা বিস্তারিত তথ্য দিতে রাজি হচ্ছেন না। এ ঘটনায় রোহিঙ্গা সন্ত্রাসীদের সঙ্গে স্থানীয় অপরাধীরাও জড়িত। এ কারণে অপহৃত কার কত টাকার সম্পদ রয়েছে সব জানা রোহিঙ্গা সন্ত্রাসীদের।,চেয়ারম্যান রাশেদ বলেন, ‘মুক্তিপণ দিয়েও যারা ফিরে এসেছেন তাদের শরীরের বিভিন্ন স্থানে মারধর এবং আঘাতের চিহ্ন রয়েছে। তবে ভয়ে কেউ সন্ত্রাসীদের বিরুদ্ধে তথ্য দিচ্ছেন না।’,কক্সবাজারের পুলিশ সুপার (এসপি) মাহফুজুল ইসলাম বলেন, ‘টেকনাফে অপহৃত তিন জন ফিরে আসার খবর স্থানীয়দের কাছ থেকে আমি শুনেছি। তবে মুক্তিপণের বিষয়টি নিয়ে শুরু থেকে অপহৃতদের পরিবার পুলিশকে অবহিত করেনি। এমনকি কোনও অভিযোগও তারা দেননি। তারপরও পুলিশ অভিযান অব্যাহত রেখেছে এবং অপর জনকে উদ্ধার করার চেষ্টা চলছে।’,এসপি আরও বলেন, ‘এর আগেও টেকনাফ বাহারছড়া যারা অপহৃত হয়েছিল তারা কোনও তথ্য দিয়ে পুলিশকে সহযোগিতা করেননি। এবারও একইভাবে ফেরত আসা অপহৃতরা কোনও তথ্য দিচ্ছেন না। যে কারণে পুলিশের পক্ষে অ্যাকশনে যারা কঠিন। এরপরও পুলিশ নানাভাবে সন্ত্রাসীদের গ্রেফতার করে আইনের আওতায় আনার চেষ্টা চালাচ্ছে।’",bn,2023-01-11T12:34:00+06:00
Banglatribune,অবস্থান-সমাবেশে সরব আওয়ামী লীগ,politics,https://www.banglatribune.com/politics/awami-league/781006/%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A7%87-%E0%A6%B8%E0%A6%B0%E0%A6%AC-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97,"বিএনপি ও সমমনা দলগুলোর যুগপৎ গণ-অবস্থানের দিন রাজপথে পাল্টা অবস্থান ও সমাবেশে সরব রয়েছে ক্ষমতাসীন আওয়ামী লীগ। বুধবার (১১ জানুয়ারি) সকাল থেকে দলটির ঢাকা মহানগর উত্তর ও দক্ষিণ শাখাসহ অঙ্গ-সহযোগী সংগঠনের নেতাকর্মীদের সক্রিয় হতে দেখা যায়।,এদিন ঢাকা মহানগর দক্ষিণ আওয়ামী লীগের প্রতিটি ওয়ার্ড, থানার নেতাকর্মীরা খণ্ড খণ্ড মিছিল নিয়ে বঙ্গবন্ধু অ্যাভিনিউয়ের কেন্দ্রীয় কার্যালয়ের সামনে জড়ো হন। মহিলা আওয়ামী লীগ, যুবলীগ ও স্বেচ্ছাসেবক লীগের নেতাকর্মীরাও একইভাবে আসেন। তারা কার্যালয়ের সামনের সড়কে অবস্থান নিয়ে সমাবেশ করছেন।,বুধবার সকাল থেকে বঙ্গবন্ধুর স্বদেশ প্রত্যাবর্তন দিবস উপলক্ষে মঞ্চ তৈরি করে অবস্থান কর্মসূচি ও সমাবেশ করছে ঢাকা মহানগর দক্ষিণ আওয়ামী লীগ। বিকাল পর্যন্ত বঙ্গবন্ধু এভিনিউয়ের কেন্দ্রীয় কার্যালয়ের সামনে চলবে এই কর্মসূচি।,ঢাকা দক্ষিণ আওয়ামী লীগের সভাপতি আবু আহমেদ মন্নাফীর সভাপতিত্বে এতে আওয়ামী লীগের সাধারণ সম্পাদক ওবায়দুল কাদেরসহ কেন্দ্রীয় নেতাদের উপস্থিত থাকার কথা রয়েছে।, ,এদিকে বঙ্গবন্ধুর স্বদেশ প্রত্যাবর্তন দিবস উপলক্ষে বুধবার সকাল থেকে ঢাকা মহানগর উত্তর যুবলীগের নেতাকর্মীরা ফার্মগেটে জড়ো হন। তারা দুপুর ১২টায় কেন্দ্রীয় শহীদ মিনারে সমাবেশ করবেন। এতে অতিথি হিসেবে উপস্থিত থাকার কথা রয়েছে আওয়ামী লীগের প্রেসিডিয়াম সদস্য জাহাঙ্গীর কবির নানক, যুগ্ম সাধারণ সম্পাদক আ ফ ম বাহাউদ্দিন নাছিম, সাংগঠনিক সম্পাদক মির্জা আজম, যুবলীগ চেয়ারম্যান শেখ ফজলে শামস পরশ ও সাধারণ সম্পাদক মাইনুল হোসেন খান নিখিল।,বেলা ১১টা থেকে শাহবাগ চত্বরে অবস্থান কর্মসূচি পালন করছে ছাত্রলীগ, যা চলবে বিকেল ৩টা পর্যন্ত। ‘সন্ত্রাস-জঙ্গিবাদের মদদদাতা, দুর্নীতিবাজদের পৃষ্ঠপোষক, গণতন্ত্র ও মানবাধিকারের হন্তারক, অশুভ ও অন্ধকারের শক্তি বিএনপি-জামায়াতের দেশবিরোধী ষড়যন্ত্র, অগ্নিসন্ত্রাসের প্রচেষ্টা ও সংবিধানবিরোধী অপতৎপরতার বিরুদ্ধে’ এই কর্মসূচি পালন করবে বলে জানায় তারা।,বেলা ৩টায় মিরপুর ২ নম্বরে চিড়িয়াখানা রোডের ঈদগাঁও মাঠে শান্তি সমাবেশ করবে ঢাকা মহানগর উত্তর আওয়ামী লীগ। ‘বিএনপি-জামায়াতের নৈরাজ্যের প্রতিবাদে’ এই কর্মসূচিতে প্রধান অতিথি হিসেবে থাকার কথা রয়েছে আওয়ামী লীগের সাধারণ সম্পাদক ওবায়দুল কাদেরের। সমাবেশে সভাপতিত্ব করবেন ঢাকা মহানগর উত্তর আওয়ামী লীগের সভাপতি শেখ বজলুর রহমান।, ,গত ৩০ ডিসেম্বর বিএনপির স্থায়ী কমিটির সদস্য ড. খন্দকার মোশাররফ হোসেন তাদের যুগপৎ আন্দোলনের দ্বিতীয় ধাপের কর্মসূচি ঘোষণা করেন। সে হিসাবে ১১ জানুয়ারি ঢাকাসহ সারা দেশে গণ-অবস্থান কর্মসূচি পালন করবে সরকারবিরোধী সমমনা দলগুলো। এই কর্মসূচিকে ঘিরে দেশে কোনও ধরনের বিশৃঙ্খলা করলে তা মোকাবিলা করার হুঁশিয়ারি দিয়ে আসছেন আওয়ামী লীগের নেতারা।,সবশেষ মঙ্গলবার (১০ জানুয়ারি) এক অনুষ্ঠান শেষে আওয়ামী লীগের সাধারণ সম্পাদক ওবায়দুল কাদের বলেছেন, ১০ ডিসেম্বর তো গেল আওয়ামী লীগ কি মোকাবিলা করেনি? আমরা যেকোনও ধরনের দেশি-বিদেশি ষড়যন্ত্র, যেকোনও ধরনের আন্দোলনের নামে সহিংসতার সমুচিত জবাব এবং সাম্প্রদায়িকতার উত্থান রুখে দিতে প্রস্তুত।",bn,2023-01-11T13:03:37+06:00
Banglatribune,ধামরাইয়ে সিলিন্ডার বিস্ফোরণে দগ্ধ আরও একজনের মৃত্যু,country,https://www.banglatribune.com/country/dhaka/781002/%E0%A6%A7%E0%A6%BE%E0%A6%AE%E0%A6%B0%E0%A6%BE%E0%A6%87%E0%A6%AF%E0%A6%BC%E0%A7%87-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87-%E0%A6%A6%E0%A6%97%E0%A7%8D%E0%A6%A7-%E0%A6%86%E0%A6%B0%E0%A6%93-%E0%A6%8F%E0%A6%95%E0%A6%9C%E0%A6%A8%E0%A7%87%E0%A6%B0,"ঢাকার ধামরাইয়ে গ্যাস সিলিন্ডার বিস্ফোরণে দগ্ধ পাঁচ জনের মধ্যে তিন জন মারা গেছেন। সর্বশেষ মঙ্গলবার (১০ জানুয়ারি) বিকালে রাজধানীর শেখ হাসিনা জাতীয় বার্ন ও প্লাস্টিক সার্জারি ইনস্টিটিউটে চিকিৎসাধীন অবস্থায় দগ্ধ সাদিয়া আক্তারের (১৮) মৃত্যু হয়।,এর আগে শনিবার (০৭ জানুয়ারি) দিবাগত রাতে একই হাসপাতালে চিকিৎসাধীন অবস্থায় শিশু মরিয়ম আক্তারের (২) মৃত্যু হয়। এরপর মঙ্গলবার (১০ জানুয়ারি) সকালে তার মা জোসনা বেগম (২৫) মারা যান। এখনও হাসপাতালে চিকিৎসাধীন আছেন বিস্ফোরণে দগ্ধ জোসনার স্বামী পোশাক শ্রমিক মঞ্জুরুল ইসলাম (৩৫) ও বড় বোন হোসনা বেগম (৩০)।,আরও পড়ুন: ,বিষয়টি নিশ্চিত করে ঢাকা মেডিক্যাল কলেজ হাসপাতালের পুলিশ ফাঁড়ির ইনচার্জ পরিদর্শক বাচ্চু মিয়া জানান, সাদিয়ার শরীরের ৭৫ শতাংশ পুড়ে গিয়েছিল। অনেক চেষ্টা করেও তাকে বাঁচাতে পারেননি চিকিৎসকরা।, ,জানা গেছে, ধামরাই পৌরসভার কুমরাইল এলাকার একটি বাসার নিচ তলায় স্ত্রী-সন্তান নিয়ে বসবাস করেন মঞ্জুরুল। গত শনিবার ভোরে বিকট শব্দে তাদের বাসায় আগুন লেগে যায়। পরে স্থানীয়রা আশপাশের উৎস থেকে পানি সংগ্রহ করে আগুন নিভিয়ে পরিবারের পাঁচ সদস্যকে উদ্ধার করেন। এ সময় আগুনে সবাই ঝলসে যান। পরে পাঁচ জনকে ধামরাই উপজেলা স্বাস্থ্য কমপ্লেক্সে নিয়ে গেলে তাদের ঢাকা মেডিক্যাল কলেজ হাসপাতালে রেফার্ড করেন চিকিৎসক।,আরও পড়ুন:,চিকিৎসকদের বরাত দিয়ে বাচ্চু মিয়া আরও জানা, জোসনা বেগমের শরীরের ৭০ শতাংশ ও সাদিয়ার ৭৫ শতাংশ পুড়ে গিয়েছিল। মঞ্জুরুলের শরীরের ৩৩ শতাংশ ও হোসনা বেগমের শরীরের ২৫ শতাংশ পুড়ে গেছে।",bn,2023-01-11T12:47:55+06:00
Banglatribune,নগদ লেনদেন কমে যাওয়ায় নেই ব্যাংক ডাকাতিও,foreign,https://www.banglatribune.com/foreign/europe/781003/%E0%A6%A8%E0%A6%97%E0%A6%A6-%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8-%E0%A6%95%E0%A6%AE%E0%A7%87-%E0%A6%AF%E0%A6%BE%E0%A6%93%E0%A7%9F%E0%A6%BE%E0%A7%9F-%E0%A6%A8%E0%A7%87%E0%A6%87-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF%E0%A6%93,"ইউরোপের দেশ ডেনমার্কের গতবছর কোনও ব্যাংক ডাকাতির ঘটনা ঘটেনি। গত মঙ্গলবার এমন খবরে উচ্ছ্বাস প্রকাশ করেন দেশটির ব্যাংকিং খাতে যুক্ত কর্মীরা। কর্মীদের একটি সংস্থার মুখপাত্র স্টিন লান্ড অলসেন বলেন, এটি একটি চমৎকার বিষয়। কেননা, যখনই এ রকম ব্যাংক ডাকাতির ঘটনা ঘটে, তখন কর্মীদের ওপর তার বেশ মারাত্নক খারাপ প্রভাব পড়ে।,দৃশ্যত বিষয়টি চমকপ্রদ মনে হলেও আসলে এর নেপথ্যে রয়েছে ভিন্ন কারণ। নগদ লেনদেনের পরিবর্তে ইউরোপের এই দেশটিতে এখন কার্ড ও স্মার্ট ফোনের মাধ্যমে অনলাইন লেনদেনেই স্বাচ্ছন্দ্য বোধ করেন নাগরিকরা।,ড্যানিশ ব্যাংকিং খাতের একটি সংস্থা ‘ফিনান্স ডেনমার্ক।’ সংস্থাটির তথ্যমতে, ইউরোপীয় এই দেশটিতে নগদ অর্থের লেনদেন চলে ব্যাংকের মাত্র ২০টি শাখায়। অথচ ১৯৯১ সালেও এই সংখ্যা ছিল ২১৯। আর ২০২১ সালে নগদ লেনদেন হতো এমন শাখা ছিল ৫৬টি।,গত ছয় বছর ধরে প্রতিবছরই দেশটিতে নগদ লেনদেনের পরিমাণ কমেছে প্রায় তিন চতুর্থাংশ।,ফিন্যান্স ডেনমার্কের তথ্যমতে, দেশটিতে যেখানে ২০০০ সালে ব্যাংক ডাকাতির সংখ্যা ছিলো ২২১, ২০২১ সালে এই ঘটনা ঘটে মাত্র একবার এবং ২০২২ সালে এই সংখ্যা শূন্যে নেমে আসে।,দেশটির শিল্প সমিতির মতে, প্রাথমিক ভাবে ব্যাংক ডাকাতদের উদ্দেশ্য ব্যাংক ডাকাতি থেকে সরে অটোমেটেড টেলার মেশিনের (এটিএম) দিকে যাওয়ায় ২০১৬ সালে এটিএম বুথ গুলোতে ১৮ বার ডাকাত হামলার ঘটনা ঘটে। তবে আরও কড়া নজরদারি এবং উন্নত প্রযুক্তির ব্যবহারের মাধ্যমে এই সংখ্যাও এখন শূন্যের কোঠায়।,ফিন্যান্স ডেনমার্ক জানায়, ব্যাংক ডাকাতির বদলে অপরাধীরা এখন ঝুঁকছে অনলাইন প্রতারণার দিকে।",bn,2023-01-11T12:50:00+06:00
Banglatribune,তৌহিদের আঙুলে আট সেলাই,sport,https://www.banglatribune.com/sport/cricket/781005/%E0%A6%A4%E0%A7%8C%E0%A6%B9%E0%A6%BF%E0%A6%A6%E0%A7%87%E0%A6%B0-%E0%A6%86%E0%A6%99%E0%A7%81%E0%A6%B2%E0%A7%87-%E0%A6%86%E0%A6%9F-%E0%A6%B8%E0%A7%87%E0%A6%B2%E0%A6%BE%E0%A6%87,"বিপিএলে সিলেট স্ট্রাইকার্সের চার জয়ের তিনটির নায়ক ছিলেন তৌহিদ হৃদয়। সেই ব্যাটারকে নিয়েই দুঃসংবাদ পেলো সিলেট। চোট নিয়ে দুই সপ্তাহের জন্য ছিটকে গেছেন এই ব্যাটার। স্বাভাবিকভাবেই তৌহিদ হৃদয়কে হারিয়ে বড় ধাক্কা খেয়েছে মাশরাফিরা।,মঙ্গলবার শেরে বাংলা জাতীয় স্টেডিয়ামে ঢাকা ডমিনেটরসের বিপক্ষে ফিল্ডিং করতে গিয়েই চোট পান তৌহিদ। ১২তম ওভারে রেজাউর রাজার দ্বিতীয় বলে নাসির হোসেনের শট এসে আঘাত করে তার বাম হাতের আঙুলে। আঘাতে রক্তও ঝরতে থাকে। বাধ্য হয়ে সঙ্গে সঙ্গে তাকে মাঠ থেকে তুলে নেয় সিলেট। পরে তার আঙুলে আটটি সেলাই পড়েছে। তাকে দুই সপ্তাহের বিশ্রামে থাকতে হবে বলে এক বিজ্ঞপ্তিতে জানিয়েছে টিম ম্যানেজমেন্ট।,দলের মেডিক্যাল টিম জানিয়েছে, তৌহিদকে নিয়মিত ক্ষতস্থান ড্রেসিং করতে হবে। ফলোআপে থাকতে হবে প্রতিদিন।,সিলেটের টানা চার জয়ে হ্যাটট্রিক ফিফটি করেছেন তৌহিদ। শেষ তিন ম্যাচেই ম্যাচ সেরা হয়েছেন। সব মিলিয়ে ৬৫ গড়ে ও ১৬৬.৬৬ স্ট্রাইক রেটে ১৯৫ রান করে এখনও পর্যন্ত টুর্নামেন্টের সবচেয়ে বেশি রান তার। মঙ্গলবার ৪৬ বলে ৮৪ রানের ইনিংস খেলেছেন। এর আগে কুমিল্লা ও বরিশালের বিপক্ষে করেছেন যথাক্রমে ৫৬ ও ৫৫ রান।",bn,2023-01-11T12:57:59+06:00
Banglatribune,মিন্নির জামিন আবেদন শুনতে হাইকোর্টের একটি বেঞ্চের অপারগতা প্রকাশ,others,https://www.banglatribune.com/others/781010/%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%A6%E0%A6%A3%E0%A7%8D%E0%A6%A1%E0%A6%AA%E0%A7%8D%E0%A6%B0%E0%A6%BE%E0%A6%AA%E0%A7%8D%E0%A6%A4-%E0%A6%AE%E0%A6%BF%E0%A6%A8%E0%A7%8D%E0%A6%A8%E0%A6%BF%E0%A6%B0-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%86%E0%A6%AC%E0%A7%87%E0%A6%A6%E0%A6%A8-%E0%A6%B6%E0%A7%81%E0%A6%A8%E0%A6%A4%E0%A7%87,"বরগুনার আলোচিত রিফাত শরীফ হত্যা মামলায় মৃত্যুদণ্ডপ্রাপ্ত আয়শা সিদ্দিকা মিন্নির জামিন আবেদন শুনতে অপারগতা প্রকাশ করেছেন একটি হাইকোর্ট বেঞ্চ।,বুধবার (১১ জানুয়ারি) বিচারপতি শেখ হাসান আরিফ ও বিচারপতি বিশ্বজিৎ দেবনাথের সমন্বয়ে গঠিত হাইকোর্ট বেঞ্চ আবেদনটি কার্যতালিকা থেকে বাদ দেন।,আদালতে মিন্নির পক্ষে ছিলেন আইনজীবী সৈয়দা নাসরিন ও জামিউল হক ফয়সাল।,এর আগে, ২০১৯ সালের ২৬ জুন সকাল সাড়ে ১০টার দিকে বরগুনা সরকারি কলেজ রোডের ক্যালিক্স অ্যাকাডেমির সামনে স্ত্রী মিন্নির সামনে রিফাত শরীফকে কুপিয়ে জখম করে নয়ন বন্ড ও রিফাত ফরাজীর সহযোগীরা। গুরুতর অবস্থায় রিফাতকে বরগুনা জেনারেল হাসপাতালে নেওয়া হয়। পরে উন্নত চিকিৎসার জন্য তাকে বরিশাল শেরে বাংলা মেডিক্যাল কলেজ হাসপাতালে ভর্তি করা হয়। সেখানে চিকিৎসাধীন অবস্থায় রিফাত মারা যান।,এরপর রিফাতের বাবা দুলাল শরীফ বাদী হয়ে সাব্বির আহম্মেদ ওরফে নয়ন বন্ডকে প্রধান আসামি করে ১২ জনের নাম উল্লেখ ও অজ্ঞাত আরও পাঁচ-ছয় জনের বিরুদ্ধে বরগুনা থানায় হত্যা মামলা করেন। এ মামলায় প্রথমে মিন্নিকে প্রধান সাক্ষী করেছিলেন নিহত রিফাতের বাবা।,পরে একই বছরের ২ জুলাই ভোরে জেলা সদরের বুড়িরচর ইউনিয়নের পুরাকাটা ফেরিঘাট এলাকায় পুলিশের সঙ্গে ‘বন্দুকযুদ্ধে’ নিহত হয় নয়ন বন্ড।,হত্যাকাণ্ডের ২০ দিন পর ওই বছরের ১৬ জুলাই মিন্নিকে তার বাবার বাসা থেকে বরগুনা পুলিশ লাইনে নিয়ে জিজ্ঞাসাবাদ করা হয়। পরে জিজ্ঞাসাবাদ শেষে এ হত্যায় তার সংশ্লিষ্টতা রয়েছে বলে মনে হওয়ায় ওই দিন রাতেই মিন্নিকে গ্রেফতার দেখায় পুলিশ। পরে একই বছরের ২৯ আগস্ট হাইকোর্ট মিন্নিকে জামিন দেন।,বিচার শেষে ২০২০ সালের ২৭ অক্টোবর অপ্রাপ্তবয়স্ক ১৪ জনের বিষয়ে রায় ঘোষণা করেন বরগুনা জেলা নারী ও শিশু আদালতের বিচারক মো. হাফিজুর রহমান। রায়ে প্রাপ্তবয়স্ক ১০ আসামির মধ্যে ছয় জনকে মৃত্যুদণ্ডাদেশ দেন আদালত। পাশাপাশি ৬ আসামিকে ৫০ হাজার টাকা করে জরিমানার দণ্ডেও দণ্ডিত করেন। বাকি চার জনকে খালাস দেওয়া হয়। পরে নিয়ম অনুসারে একই বছরের ৪ অক্টোবর ছয় আসামির মৃত্যুদণ্ডাদেশ অনুমোদনের জন্য ডেথ রেফারেন্স হাইকোর্টে পৌঁছে। পাশাপাশি ৬ অক্টোবর মিন্নিসহ অন্য আসামিরা আপিল করে। ,মৃত্যুদণ্ডপ্রাপ্ত অপর আসামিরা হলো– মো. রাকিবুল হাসান রিফাত ওরফে রিফাত ফরাজী, আল কাইয়ুম ওরফে রাব্বী আকন, মোহাইমিনুল ইসলাম সিফাত, রেজোয়ান আলী খাঁন হৃদয় ওরফে টিকটক হৃদয়, মো. হাসান।,মামলা থেকে খালাস পেয়েছেন– মো. মুসা (পলাতক), রাফিউল ইসলাম রাব্বি, মো. সাগর এবং কামরুল ইসলাম সাইমুন।,পরে ওই রায়ের বিরুদ্ধে খালাস চেয়ে হাইকোর্টে আপিল দায়ের করেছিল মিন্নি। পরে ২০২০ সালের ৪ নভেম্বর সে আবেদনটি শুনানির জন্য গ্রহণ করেন হাইকোর্ট। একইসঙ্গে আপিল নিষ্পত্তি না হওয়া পর্যন্ত তার জরিমানাও স্থগিত করেন উচ্চ আদালত।,আইনজীবী জামিউল হক ফয়সাল বলেন, এখন জেল আপিল শুনানির জন্য গ্রহণ করলে দুটি আপিল এবং মৃত্যুদণ্ডাদেশ অনুমোদনের বিষয়ে ডেথ রেফারেন্সের শুনানি একইসঙ্গে হবে।, , ",bn,2023-01-11T13:23:32+06:00
Banglatribune,যে কারণে শানাকাকে ‘ম্যানক্যাডিং’ করলেন না রোহিত,sport,https://www.banglatribune.com/sport/cricket/781014/%E0%A6%AF%E0%A7%87-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A6%B6%E0%A6%BE%E0%A6%A8%E0%A6%BE%E0%A6%95%E0%A6%BE%E0%A6%95%E0%A7%87-%E2%80%98%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A6%95%E0%A7%8D%E0%A6%AF%E0%A6%BE%E0%A6%A1%E0%A6%BF%E0%A6%82%E2%80%99-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%A8%E0%A6%BE-%E0%A6%B0%E0%A7%8B%E0%A6%B9%E0%A6%BF%E0%A6%A4,"ম্যানক্যাডিংকে একটা সময় ক্রিকেটের চেতনা বিরোধী ধরা হলেও ক্রিকেটীয় আইনে এখন সেটা ফেয়ার প্লে। তার পরেও শ্রীলঙ্কার বিপক্ষে প্রথম ওয়ানডেতে লঙ্কান অধিনায়ক দাশুন শানাকাকে ম্যানক্যাডিং করলেন না ভারতের অধিনায়ক রোহিত শর্মা।,তখন লঙ্কান ইনিংসের আর তিন বল বাকি। তাদের জয়ের জন্য সেই তিন বলেই প্রয়োজন ছিল ৮৩ রান। তবে শানাকা নন স্ট্রাইকে ৯৮ রানে দাঁড়িয়ে ছিলেন সেঞ্চুরির অপেক্ষায়।। স্ট্রাইকে ছিলেন রাজিথা। সামি তখন বল করতে আসলে ক্রিজ ছেড়ে বের হয়ে যান শানাকা। সুযোগ বুঝে সামিও ম্যানক্যাডিং করে দেন তাকে। সামি আম্পায়ারের কাছে আবেদন করলে সবাই যখন তৃতীয় আম্পায়ারের সিদ্ধান্তের অপেক্ষায়। ঠিক তখনই সামির সঙ্গে কথা বলেন রোহিত। তারা আবেদন প্রত্যাহার করে নিলে তার পর তো শানাকা চার মেরে সেঞ্চুরি তুলে নিয়েছেন।   ম্যানক্যাডিং না করা প্রসঙ্গে স্টার স্পোর্টসকে রোহিত বলেছেন, ‘আমার ধারণাই ছিল না সামি কাজটা করেছে। ও যখন আবার আবেদনের জন্য গেলো শানাকা তখন ৯৮ রানে ব্যাট করছে। যেভাবে সে ব্যাট করছিল দুর্দান্ত বলা চলে। ফলে আমরা চাইনি সে এভাবে আউট হোক।’,শেষ পর্যন্ত ৮৮ বলে ১০৮* রানের অপরাজিত ইনিংসে টিকে ছিলেন শানাকা। তার পরেও তারা প্রথম ম্যাচ হেরেছে ৬৭ রানে। ৩৭৮ রানের জবাবে শ্রীলঙ্কা ৮ উইকেটে ৩০৬ রানে থেমেছে।,এর আগে টস হেরে ব্যাট করে ভারতীয় দল বিরাট কোহলির ৪৫তম সেঞ্চুরিতে ৭ উইকেটে ৩৭৩ রানের পাহাড় গড়ে। ৮৭ বলে ১১৩ রান করেন কোহলি। তার বিস্ফোরক ইনিংসটি ছিল ১২টি চার ও ১ ছয়ে সাজানো। তাছাড়া রোহিত শর্মাও ৬৭ বলে ৯ চার ও ৩ ছক্কায় ৮৩ রানের বিধ্বংসী ইনিংস উপহার দিয়েছেন। শুবমান গিল ৬০ বলে খেলেছেন ৭০ রানের আলোঝলমলে ইনিংস।,টি-টোয়েন্টি সিরিজ ২-১ ব্যবধানে জয়ের পর ওয়ানডে সিরিজেও ভারতীয় দল ১-০ তে এগিয়ে গেলো। দ্বিতীয় ওয়ানডে অনুষ্ঠিত হবে কলকাতার ইডেন গার্ডেনসে।",bn,2023-01-11T13:43:44+06:00
Banglatribune,অর‌ক্ষিত রেলক্রসিংয়ে ট্রেনের ধাক্কায় প্রাণ হারালেন ৩ জন,country,https://www.banglatribune.com/country/dhaka/781011/%E0%A6%85%E0%A6%B0%E2%80%8C%E0%A6%95%E0%A7%8D%E0%A6%B7%E0%A6%BF%E0%A6%A4-%E0%A6%B0%E0%A7%87%E0%A6%B2%E0%A6%95%E0%A7%8D%E0%A6%B0%E0%A6%B8%E0%A6%BF%E0%A6%82%E0%A7%9F%E0%A7%87-%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%AA,"টাঙ্গাইলের ভূঞাপুর উপজেলায় অর‌ক্ষিত রেলক্রসিং‌য়ে ট্রেনের ধাক্কায় অটোরিকশার তিন যাত্রী নিহত হ‌য়েছেন। এ‌তে গুরুতর আহত হ‌য়ে‌ছেন দুই শিশুসহ পাঁচ জন। ,বুধবার (১১ জানুয়া‌রি) দুপুর ১২টায় তারাকা‌ন্দি-বঙ্গবন্ধু সেতু রেললাই‌নের ভূঞাপুর উপ‌জেলার ফলদা ইউ‌নিয়নের ঢেপাকা‌ন্দি এলাকায় এই দুর্ঘটনা ঘ‌টে।,নিহতরা হলেন—উপজেলার ফলদা ইউনিয়নের আগতেরিল্যা গ্রামের আলমগীর হোসেনের স্ত্রী লাবনী (৩০), একই গ্রামের সঞ্জব আলীর দেড় বছর বয়সী শিশু মেয়ে জান্নাতি। দুর্ঘটনায় নিহত আরেক নারীর (৩০) পরিচয় এখনও পাওয়া যায়নি।  ,স্থানীয় সূত্রে জানা গেছে, ঢেপাকা‌ন্দি এলাকার রেলক্রসিংটি অরক্ষিত। সেখানে কোনও গেটকিপার নেই। দুর্ঘটনার ঝুুঁকি নিয়ে চলাচল করতে হয়। আজ সকালে একটি লোকাল ট্রেন বঙ্গবন্ধু সেতু স্টেশন থেকে জামালপুরের দিকে যাচ্ছিল। এ সময় অটোরিকশায় ধাক্কা দিলে ঘটনাস্থলেই দুই জনের মৃত্যু হয়। এতে আহত হন মোট ছয় জন।,ভূঞাপুর উপজেলা স্বাস্থ্য কমপ্লেক্সের জরুরি বিভাগে দায়িত্বরত চিকিৎসক পারভেজ আহমেদ বলেন, ‘হাসপাতালে মোট ছয় জনকে আনা হয়েছিল। তাদের মধ্যে একজনের মৃত্যু হয়েছে। বাকি পাঁচ জনকে উন্নত চিকিৎসার জন্য টাঙ্গাইল জেনারেল হাসপাতালে পাঠানো হয়েছে।’,টাঙ্গাইল জেনারেল হাসপাতাল পুলিশ বক্সের ইনচার্জ মো. নবিন জানান, আহত অবস্থায় পাঁচ জনকে হাসপাতালে আনা হয়েছে। তাদের প্রত্যেকের মাথায় রক্তক্ষরণ হচ্ছিল। সবাইকে হাসপাতালে চিকিৎসা দেওয়া হচ্ছে। ,ভূঞাপুর থানার ভারপ্রাপ্ত কর্মকর্তা (ওসি) ফ‌রিদুল ইসলাম জানান, এ ঘটনায় তিন জন নিহত হয়েছেন। দুই জনের লাশ ঘটনাস্থলে রয়েছে। বাকি একজনের লাশ উপজেলা স্বাস্থ্য কমপ্লেক্সে রয়েছে। আহত পাঁচ জনকে টাঙ্গাইল জেনারেল হাসপাতালে পাঠানো হয়েছে।",bn,2023-01-11T13:26:40+06:00
Banglatribune,‘পুলিশ সাধারণ মানুষের আস্থা-ভালোবাসা অর্জন করেছে’,country,https://www.banglatribune.com/country/dhaka/781015/%E2%80%98%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A7%87%E0%A6%B0-%E0%A6%86%E0%A6%B8%E0%A7%8D%E0%A6%A5%E0%A6%BE-%E0%A6%AD%E0%A6%BE%E0%A6%B2%E0%A7%8B%E0%A6%AC%E0%A6%BE%E0%A6%B8%E0%A6%BE-%E0%A6%85%E0%A6%B0%E0%A7%8D%E0%A6%9C%E0%A6%A8-%E0%A6%95%E0%A6%B0%E0%A7%87%E0%A6%9B%E0%A7%87%E2%80%99,"পুলিশের মহাপরিদর্শক (আইজিপি) চৌধুরী আবদুল্লাহ আল মামুন বলেছেন, ‘আমরা জঙ্গিবাদ ও সন্ত্রাসবাদসহ যেকোনও আইনশৃঙ্খলাজনিত চ্যালেঞ্জ সফলভাবে মোকাবিলা করেছি। এর ফলে বাংলাদেশের সাধারণ মানুষের আস্থা ও ভালোবাসা অর্জন করতে পেরেছি। আস্থার জায়গাটা ধরে রাখার জন্য প্রস্তুত আছি।’,বুধবার (১১ জানুয়ারি) বেলা সাড়ে ১১টায় গাজীপুরের টঙ্গীর তুরাগ নদীর তীরে দুই পর্বের বিশ্ব ইজতেমার সর্বশেষ প্রস্তুতি পরিদর্শনে এসে কামারপাড়া সেতু সংলগ্ন বিদেশি খিত্তার পাশে তিনি এসব কথা বলেন।,আইজিপি বলেন, ‘আমরা সবসময় বলে থাকি পুলিশ লাইফ ইট ইজ অ্যা চ্যালেঞ্জিং লাইফ, এভরিডে ইজ ইউ ডে, কোন দিন কোন চ্যালেঞ্জ থাকবে, অর্থাৎ প্রতিদিনের চ্যালেঞ্জ আমাদের জানা থাকে। এরপরও প্রতিদিনের চ্যালেঞ্জ মেকাবিলা করে থাকি। আইনশৃঙ্খলা পরিস্থিতিজনিত যেকোনও চ্যালেঞ্জ মোকাবিলার মতো সক্ষমতা, দক্ষতা ও প্রশিক্ষণ রয়েছে। এটা দিয়ে আমরা আগামী দিনের যেকোনও চ্যালেঞ্জ মোকাবিলা করতে পারবো বলে দৃঢ়ভাবে বিশ্বাস করি এবং দেশবাসীকে আশ্বস্ত করতে চাই।’,আগামী ১৩, ১৪ ও ১৫ জানুয়ারি ইজতেমার প্রথম পর্ব অনুষ্ঠিত হবে এবং ২০, ২১ ও ২২ জানুয়ারি দ্বিতীয় পর্ব হবে। মাওলানা যোবায়ের প্রথম পর্বে এবং মাওলানা সাদ কান্ধালভীর অনুসারীরা দ্বিতীয় পর্বে অংশ নেবেন।,চৌধুরী আবদুল্লাহ আল মামুন বলেন, ‘আমরা উভয় পক্ষের সঙ্গে বসে কথা বলেছি। তাদের মধ্যে যে মতবিরোধ আছে সেটা নিরসনের জন্য আমরা আহ্বান জানিয়েছি। আমরা বিশ্বাস করি, তারা সবাই মিলে আমাদের কথা দিয়েছে, এই অনুষ্ঠান সুষ্ঠুভাবে পালনে যথাযথভাবে এক পক্ষ অপর পক্ষকে সহযোগিতা করবে।’,তিনি আরও বলেন, ‘বিদেশি নাগরিক যারা আসে তাদের জন্য বিমানবন্দরে ইজতেমা কর্তৃপক্ষের প্রতিনিধি থাকে, তারা তাদের সহযোগিতা করে নিয়ে আসে। তারা যাতে স্বাচ্ছন্দ্যে আসতে পারেন, আমাদের ইমিগ্রেশন থেকে বিশেষ ব্যবস্থা নেওয়া হয়ে থাকে, তারা যাতে আমাদের দেশে সুন্দরভাবে আসতে পারেন এবং ইমিগ্রেশনে যেন কোনও ধরনের জটিলতা সৃষ্টি হতে না পারে। পাশাপাশি ট্রাফিক ব্যবস্থা যেন সুগম হয়, সেই ব্যবস্থা করা হয়েছে। এছাড়া সাধারণ মানুষ যারা রয়েছে তাদের ম্যাপ করে দেওয়া হয়েছে। তারা কীভাবে ইজতেমা মাঠে আসবেন বিভিন্ন পয়েন্টে তাদের জন্য নির্দেশনা টানিয়ে দেওয়া হয়েছে। ডিএমপি পয়েন্টেও গাড়ি রাখার জন্য বিস্তারিত রাস্তায় প্যানা ফ্লেক্সের মাধ্যমে টানিয়ে দেওয়া হয়েছে। পকেটমার ও ছিনতাইকারীদের উৎপাত যেন না হয়; এ ধরনের ছোট ছোট প্রেট্রোল পার্টি থাকবে, টুরিস্ট পুলিশ থাকবে যাতে পর্যটক বা বিদেশি অতিথি যারা আসেন তাদের যেন কোনও ধরনের সমস্যা না হয়।’,এ সময় উপস্থিত ছিলেন বিশেষ শাখার অতিরিক্ত মহা পুলিশ পরিদর্শক (এডিশনাল অইজিপি) মনিরুল ইসলাম, অতিরিক্ত মহাপুলিশ পরিদর্শক (এডিশনাল অইজিপি) টুরিস্ট পুলিশের প্রধান হাবিবুর রহমান, পুলিশ সদরদফতরের অতিরিক্ত মহা পুলিশ পরিদর্শক (এডিশনাল অইজিপি) আতিকুল ইসলাম, গাজীপুর মেট্রোপলিটন পুলিশের (জিএমপি) কমিশনার মোল্লা নজরুল ইসলাম প্রমুখ।",bn,2023-01-11T13:54:11+06:00
Banglatribune,হ্যারির স্মৃতিকথাজুড়ে মা ডায়ানা,foreign,https://www.banglatribune.com/foreign/uk/781016/%E0%A6%B9%E0%A7%8D%E0%A6%AF%E0%A6%BE%E0%A6%B0%E0%A6%BF%E0%A6%B0-%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%95%E0%A6%A5%E0%A6%BE%E0%A6%9C%E0%A7%81%E0%A7%9C%E0%A7%87-%E0%A6%AE%E0%A6%BE-%E0%A6%A1%E0%A6%BE%E0%A7%9F%E0%A6%BE%E0%A6%A8%E0%A6%BE,"মঙ্গলবার (১০ জানুয়ারি) বাজারে আসা ৪১৬ পৃষ্ঠার বইটি প্রকাশ করেছে পেঙ্গুইন র‌্যানডম হাউজ। এতে নিজের শৈশব, মাকে হারানোর পরবর্তী অবস্থা, ব্রিটিশ সেনাবাহিনীর সঙ্গে আফগানিস্তানে নিজের দায়িত্ব পালনের বিশদ বিবরণ দিয়েছেন তিনি।,স্পেয়ারের বিভিন্ন অংশ ফাঁস হওয়া ছাড়াও গত সপ্তাহে স্পেনে নির্ধারিত সময়ের আগেই ভুলবশত বইটির কিছু কপি বিক্রি হয়ে যায়।,হ্যারি জানিয়েছেন, ২০২১ সালের এপ্রিলে দাদার অন্ত্যেষ্টিক্রিয়ার জন্য যুক্তরাজ্য সফরের সময় ‘স্পেয়ার’ লেখার সিদ্ধান্ত নেন। সেখানে তার একটি ‘বিস্ময়কর’ উপলব্ধি ছিল যে তার বাবা কিংবা ভাই কেউই বুঝতে পারেননি কেন তিনি এবং তার স্ত্রী মেগান তাদের কাছ থেকে বিচ্ছিন্ন হয়ে ক্যালিফোর্নিয়ায় নিজেদের আবাস গড়েছেন। সেখান থেকে তিনি ভাবলেন, এই বিষয়টি তাদের বলতে হবে।,বইতে প্যারিসে সড়ক দুর্ঘটনায় মা ডায়ানাকে হারানোর বেদনার কথা উল্লেখ করেন হ্যারি। জানান, মায়ের মৃত্যুর পর সকালে বাবা চার্লস তাকে জাগিয়ে তুলে ওই খবর দেন। তার ভাষায়, ‘তিনি (চার্লস) বিছানার কিনারায় বসেছিলেন। আমার হাঁটুতে হাত রাখলেন।’,হ্যারি লিখেছেন, ‘আমি তখন তাকে যা বলেছিলাম তার কিছুই আমার স্মৃতিতে নেই। হয়তো কিছু বলিনি। তবে আমার যা মনে আছে, তা হলো আমি কাঁদিনি। একফোঁটা চোখের পানিও নয়। আব্বু আমাকে জড়িয়ে ধরেননি। তিনি সাধারণ পরিস্থিতিতে আবেগ দেখানোর ক্ষেত্রে দুর্দান্ত ছিলেন না।’,মায়ের মৃত্যুর কয়েক বছর পর হ্যারি দুর্ঘটনার সঙ্গে সম্পর্কিত গোপন পুলিশ ফাইলগুলো দেখতে চেয়েছিলেন। হ্যারির ব্যক্তিগত সচিব সেগুলো পেলেও সবচেয়ে ‘চ্যালেঞ্জিং’ ফাইলগুলো সরিয়ে ফেলেছেন। তবু তিনি পাপারাজ্জিদের তোলা তার মৃত মায়ের অনেক ছবি দেখতে পেয়েছেন।,তিনি বলেন, যেসব পুরুষ তার মাকে অনুসরণ করেছিল, দুর্ঘটনার সময় তারা তাকে বাঁচানোর কোনও চেষ্টা করেনি। এমনকি কেউ তাকে সাহায্য কিংবা সান্ত্বনাও দিচ্ছিল না। সবাই শুধু ছবি তোলা নিয়ে ব্যস্ত ছিল।,ক্যামিলাকে বিয়ে না করতে চার্লসকে অনুরোধ করেছিলেন প্রিন্স উইলিয়াম ও হ্যারি। হ্যারি লিখেছেন, ‘জিজ্ঞাসা করা হলে উইলিয়াম ও আমি প্রতিশ্রুতি দিয়েছিলাম, আমরা ক্যামিলাকে পরিবারে স্বাগত জানাবো। বিনিময়ে আমরা একটি মাত্র জিনিস চেয়েছিলাম যে তিনি তাকে বিয়ে করবেন না।’,সেই সময়ে বাবাকে তারা বলেছিলেন, ‘আপনাকে আর বিয়ে করতে হবে না, আমরা অনুরোধ করলাম। আমরা আপনাকে সমর্থন করি। ক্যামিলাকেও সমর্থন করি। শুধু দয়া করে তাকে বিয়ে করবেন না।’",bn,2023-01-11T14:11:29+06:00
Banglatribune,চমেক হাসপাতালে বিক্ষোভকারী রোগীদের বিরুদ্ধে পুলিশের মামলা,country,https://www.banglatribune.com/country/781013/%E0%A6%9A%E0%A6%AE%E0%A7%87%E0%A6%95-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD%E0%A6%95%E0%A6%BE%E0%A6%B0%E0%A7%80-%E0%A6%B0%E0%A7%8B%E0%A6%97%E0%A7%80%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87,"চট্টগ্রাম মেডিক্যাল কলেজ (চমেক) হাসপাতালে কিডনি রোগীদের ডায়ালাইসিসে বর্ধিত ফি কমানোর দাবিতে বিক্ষোভ করা ব্যক্তিদের বিরুদ্ধে মামলা করেছে পুলিশ। পুলিশের কাজে বাধা দেওয়ার অভিযোগ এনে মঙ্গলবার (১০ জানুয়ারি) রাতে পাঁচলাইশ থানায় এ মামলা করা হয়।,পাঁচলাইশ থানার পরিদর্শক (তদন্ত) সাদেকুর রহমান বাংলা ট্রিবিউনকে বলেন, ‘পাঁচলাইশ থানার এসআই মোস্তাফিজুর রহমান বাদী হয়ে এ মামলা দায়ের করেছেন। মামলায় ঘটনাস্থল থেকে আটক মোস্তাকিম নামে এক রোগীর নাম উল্লেখ করে এবং অজ্ঞাত আরও ৪০-৫০ জনকে আসামি করা হয়েছে। পুলিশের ওপর হামলা এবং দায়িত্বে বাধা দেওয়ার অভিযোগে এ মামলা দায়ের করা হয়।’,পাঁচলাইশ থানার ভারপ্রাপ্ত কর্মকর্তা (ওসি) নাজিম উদ্দিন মজুমদার বলেন, ‘কিডনি রোগীরা ডায়ালাইসিসে বর্ধিত ফি কমানোর দাবিতে মঙ্গলবার দুপুরে মেডিক্যালের সামনে মূল সড়ক অবরোধ করে বিক্ষোভ করেন। এ সময় বিক্ষোভকারীদের সরে যেতে বলা হলে তারা আমাকেসহ পুলিশকে লক্ষ করে হামলা করে। এতে পাঁচ পুলিশ সদস্য আহত হন। ঘটনাস্থল থেকে আমার ওপর হামলায় জড়িত একজনকে গ্রেফতার করা হয়। তাকে এই মামলায় আসামি করা হয়। বাকি ৪০-৫০ জনকে অজ্ঞাত আসামি করা হয়েছে।’,এদিকে, বিক্ষোভকারীরা বলছেন, ‘ডায়ালাইসিস ফি কমানোর দাবিতে আমরা শান্তিপূর্ণভাবে আন্দোলন করে আসছি। ডায়ালাইসিসে নিয়োজিত লোকদের হয়ে পুলিশ নিরীহ কিডনি রোগীদের ওপর হামলা করে বেশ ক’জনকে আহত করেছে।’,চলতি বছরের ১ জানুয়ারি থেকে চমেক হাসপাতালে ডায়ালাইসিস ফি বাড়িয়ে দেওয়া হয়। ফি কমানোর দাবিতে গত কয়েকদিন ধরে আন্দোলন করে আসছেন কিডনি রোগীরা।,রোগী ও স্বজনদের দাবি, কোনও কোনও রোগীকে সপ্তাহে আটবারও ডায়ালাইসিস করার প্রয়োজন হয়। সে ক্ষেত্রে দুই হাজার ৭শ ৯৫ টাকা করে সপ্তাহে দুই বার নেওয়া হতো। বাকি ছয়বার নেওয়া হতো ৫১০ টাকা করে। ১ জানুয়ারি থেকে আগের দুই হাজার ৭৯৫ টাকার স্থলে নেওয়া হচ্ছে ২ হাজার ৯শ ৩৫ টাকা এবং ৫১০ টাকার স্থলে নেওয়া হচ্ছে ৫৩৫ টাকা। শুধু তাই নয়, আগে আটবার ডায়ালাইসিসের জন্য দুইবার নেওয়া ২ হাজার ৭৯৫ টাকার স্থলে এখন ২ হাজার ৯শ ৩৫ টাকা চারবার কিংবা আরও বেশি বার নেওয়া হচ্ছে।,চট্টগ্রাম মেডিক্যালে ডায়ালাইসিস সেবায় ‘সেন্ডোর’ নামে একটি সংস্থাও জড়িত। চট্টগ্রাম মেডিক্যাল ও সেন্ডোর যৌথভাবে ডায়ালাইসিস কার্যক্রম চালাচ্ছে।",bn,2023-01-11T13:41:42+06:00
Banglatribune,ওবায়দুল কাদেরের সঙ্গে চীনের কমিউনিস্ট পার্টির প্রতিনিধি দলের সাক্ষাৎ,national,https://www.banglatribune.com/national/781012/%E0%A6%B8%E0%A7%87%E0%A6%A4%E0%A7%81%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%9A%E0%A7%80%E0%A6%A8%E0%A7%87%E0%A6%B0-%E0%A6%95%E0%A6%AE%E0%A6%BF%E0%A6%89%E0%A6%A8%E0%A6%BF%E0%A6%B8%E0%A7%8D%E0%A6%9F-%E0%A6%AA%E0%A6%BE%E0%A6%B0%E0%A7%8D%E0%A6%9F%E0%A6%BF%E0%A6%B0,"আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদেরের সঙ্গে সৌজন্য সাক্ষাৎ করেছে চীনের কমিউনিস্ট পার্টির একটি প্রতিনিধি দল। বুধবার (১১ জানুয়ারি) সকালে রাজধানীর সেতু ভবনে মন্ত্রীর সঙ্গে সাক্ষাৎ করেন চীনের কমিউনিস্ট পার্টির আন্তর্জাতিক বিভাগের ভাইস মিনিস্টার সেন জোওর নেতৃত্বে আট সদস্যের প্রতিনিধি দল। এ সময় বাংলাদেশে নিযুক্ত চীনের নতুন রাষ্ট্রদূত ইয়াও ওয়েন উপস্থিত ছিলেন।, ,সাক্ষাৎকালে সড়ক পরিবহন ও সেতুমন্ত্রী ওবায়দুল কাদের বাংলাদেশে পদ্মা সেতু, বঙ্গবন্ধু কর্ণফুলী ট্যানেল, বাস রাপিড ট্রানজিট-বিআরটি নির্মাণসহ বিভিন্ন অবকাঠামো উন্নয়নে চীনের অবদানের কথা তুলে ধরেন।  পার্টি টু পার্টি ও দুই দেশের জনগণের মধ্যে যোগাযোগ বাড়ানোর মাধ্যমে সম্পর্ক উন্নয়নের ওপর গুরুত্বারোপ করেন সড়ক পরিবহন ও সেতুমন্ত্রী।,এ সময় তৃতীয় বারের মতো আওয়ামী লীগের সাধারণ সম্পাদক নির্বাচিত হওয়ায় সেতুমন্ত্রী ওবায়দুল কাদেরকে অভিনন্দন জানায় চীনের প্রতিনিধি দল।",bn,2023-01-11T13:35:20+06:00
Banglatribune,পাট পণ্যকে সারা বিশ্বে ছড়িয়ে দেওয়া হবে: পাটমন্ত্রী,business,https://www.banglatribune.com/business/news/781019/%E0%A6%AA%E0%A6%BE%E0%A6%9F-%E0%A6%AA%E0%A6%A3%E0%A7%8D%E0%A6%AF%E0%A6%95%E0%A7%87-%E0%A6%B8%E0%A6%BE%E0%A6%B0%E0%A6%BE-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A7%87-%E0%A6%9B%E0%A7%9C%E0%A6%BF%E0%A7%9F%E0%A7%87-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%B9%E0%A6%AC%E0%A7%87-%E0%A6%AA%E0%A6%BE%E0%A6%9F%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"বস্ত্র ও পাটমন্ত্রী গোলাম দস্তগীর গাজী বলেছেন, ‘প্রধানমন্ত্রীর ঘোষণা বাস্তবায়ন করতে পাটপণ্যকে সারা বিশ্বে ছড়িয়ে দিতে বস্ত্র ও পাট মন্ত্রণালয় নানামুখী কর্মপরিকল্পনা প্রণয়ন ও বাস্তবায়ন করবে। পাশাপাশি পাটকে কৃষিপণ্য হিসেবে ঘোষণা করায় কৃষিপণ্যের মতো পাটেও সব আর্থিক সুবিধা পাওয়া যাবে।’,বুধবার (১১ জানুয়ারি) দুপুরে সচিবালয়ে বস্ত্র ও পাট মন্ত্রণালয়ের সম্মেলন কক্ষে এফবিসিসিআই, বাংলাদেশ জুট মিলস এসোসিয়েশনের (বিজেএমএ) নেতাদের সঙ্গে আলোচনা কালে মন্ত্রী এ কথা বলেন।,এ সময় বস্ত্র ও পাট মন্ত্রণালয়ের সচিব মো. আব্দুর রউফ, এফবিসিসিআইয়ের সিনিয়র সহসভাপতি মোস্তফা আজাদ চৌধুরী বাবু, বাংলাদেশ জুট মিলস অ্যাসোসিয়েশনের চেয়ারম্যান মো. আবুল হোসেনসহ অ্যাসোসিয়েশনের নেতারা উপস্থিত ছিলেন।,মন্ত্রী বলেন, ‘এ ছাড়া জুট ডাইভারসিফিকেশন প্রমোশন সেন্টারের (জেডিপিসি) মাধ্যমে পাটপণ্যের ব্যবহার বৃদ্ধির পাশাপাশি সরকার বহুমুখী পাটজাত পণ্যের উদ্ভাবন ও ব্যবহার সম্প্রসারণে গুরুত্বারোপ করা হবে। বর্তমান ব্যবসাবান্ধব সরকার দেশের রফতনি বাণিজ্যকে উৎসাহিত করার লক্ষ্যে পাটজাত দ্রব্যাদি রফতানি খাতে (৫-২৫ ভাগ) নগদ ভর্তুকি প্রদান করছে।’,তিনি বলেন, ‘জেডিপিসির নিবন্ধিত উদ্যোক্তারা ২৮২ প্রকার দৃষ্টিনন্দন পাটপণ্য উৎপাদন করছেন, যার অধিকাংশই বিদেশে রফতানি করা হচ্ছে। এ ছাড়া বহুমুখী পাটজাত পণ্যকে আরও জনপ্রিয় করতে প্রচার-প্রচারণাসহ বিদেশে বিভিন্ন মেলার আয়োজন করা হবে। এ ছাড়া পাট ‍ও পাটজাত পণ্যের প্রচারের জন্য বিভিন্ন জাতীয় ও আন্তর্জাতিক পর্যায়ে সেমিনার, সভা ও প্রচারণামূলক কার্যক্রম গ্রহণ করা হবে।’,মন্ত্রী বলেন, সরকার ‘উন্নত প্রযুক্তি নির্ভর পাট ও পাটবীজ উৎপাদন এবং সম্প্রাসারণ’ প্রকল্পের আওতায়  অল্প জমিতে অধিক পাট উৎপাদন, পাটবীজের আমদানি নির্ভরতা হ্রাস করা, পাটচাষিদের প্রশিক্ষণ প্রদান, পাটচাষিকে বিনামূল্যে উফশী জাতের পাটবীজ সার (ইউরিয়া, টিএসপি ও এমপিও) এবং বালাইনাশকসহ কৃষি যন্ত্রপাতি প্রদান করছে।,প্রধানমন্ত্রী ধন্যবাদ জানিয়ে তিনি বলেন, ‘পাটজাত পণ্যকে বর্ষপণ্য-২০২৩ এবং পাটকে কৃষিজাত পণ্য হিসেবে ঘোষণা করায় বস্ত্র ও পাট মন্ত্রণালয়, পাটচাষি, পাটপণ্যের উৎপাদনকারী ব্যবসায়ী, বহুমুখী পাটজাত পণ্যের উদ্যোক্তা, পাটজাত পণ্যের ব্যবহারকারীরা, ব্যবসায়ী সংগঠনের পক্ষ থেকে প্রধানমন্ত্রীর প্রতি কৃতজ্ঞতা ও শ্রদ্ধা জানাচ্ছি।’,এ ছাড়া মানসম্মত পাটবীজ উৎপাদনে স্বয়ংসম্পূর্ণতা অর্জনে কৃষি মন্ত্রণালয় এবং বস্ত্র ও পাট মন্ত্রণালয় যৌথ উদ্যোগে একটি রোডম্যাপ তৈরি করেছে। সবকিছু ঠিক থাকলে দ্রুত সময়ে বাংলাদেশ উন্নত পাটবীজ উৎপাদনে স্বনির্ভর হবে। প্রয়োজনীয় পাটবীজ সংগ্রহে আমদানি নির্ভরতা আর থাকবে না।",bn,2023-01-11T14:20:10+06:00
Banglatribune,কেউ মাথাচাড়া দিয়ে উঠলে দমন করা হবে: হানিফ,politics,https://www.banglatribune.com/politics/awami-league/781017/%E0%A6%95%E0%A7%87%E0%A6%89-%E0%A6%AE%E0%A6%BE%E0%A6%A5%E0%A6%BE%E0%A6%9A%E0%A6%BE%E0%A7%9C%E0%A6%BE-%E0%A6%A6%E0%A6%BF%E0%A7%9F%E0%A7%87-%E0%A6%89%E0%A6%A0%E0%A6%B2%E0%A7%87-%E0%A6%A6%E0%A6%AE%E0%A6%A8-%E0%A6%95%E0%A6%B0%E0%A6%BE-%E0%A6%B9%E0%A6%AC%E0%A7%87-%E0%A6%B9%E0%A6%BE%E0%A6%A8%E0%A6%BF%E0%A6%AB,"বিএনপি নতুন করে দেশে বিশৃঙ্খলার ষড়যন্ত্র করছে মন্তব্য করে আওয়ামী লীগের যুগ্ম সাধারণ সম্পাদক মাহবুব উল আলম হানিফ বলেছেন, কোনও বিরোধী শক্তি বাংলাদেশে আর মাথাচাড়া দিয়ে উঠতে পারবে না। কেউ মাথাচাড়া দিয়ে উঠলে আমরা তাদের কঠোরভাবে দমন করবো।,বুধবার (১১ জানুয়ারি) বঙ্গবন্ধু এভিনিউয়ে আওয়ামী লীগের কেন্দ্রীয় রাজনৈতিক কার্যালয়ের সামনে এক সমাবেশে তিনি এসব কথা বলেন। বিএনপির গণ-অবস্থানের দিন বঙ্গবন্ধুর স্বদেশ প্রত্যাবর্তন দিবস উপলক্ষে এ কর্মসূচি পালন করছে ঢাকা মহানগর দক্ষিণ আওয়ামী লীগ।,বিএনপির কারণে দেশে এক-এগারো সৃষ্টি হয়েছিল মন্তব্য করে মাহবুব উল আলম হানিফ বলেন, ‘বিএনপি কী করে গণতন্ত্রের কথা বলে? এই স্বাধীন দেশে বিএনপি হলো সাম্প্রদায়িক দল।’,জাতির পিতা বঙ্গবন্ধু শেখ মুজিবুর রহমান স্বাধীনতার ঘোষণা দিয়েছেন উল্লেখ করে তিনি বলেন, ‘বঙ্গবন্ধুকে ছাড়া বাংলাদেশের স্বাধীনতা ছিল অপূর্ণ। মৃত্যুর মুখোমুখি হয়েও তিনি বাংলাদেশের মানুষের কথা, দেশের স্বাধীনতার কথা ভুলে যাননি।’,মাহবুব উল আলম হানিফ বলেন, ‘বঙ্গবন্ধু দেশে ফিরে যুদ্ধবিধ্বস্ত দেশকে পুনর্গঠনে কাজ শুরু করলে স্বাধীনতার পরাজিতশক্তি তাকে হত্যা করে। যারা স্বাধীনতাকে মেনে নিতে পারেনি তারাই বঙ্গবন্ধুকে হত্যা করেছে। বঙ্গবন্ধু কন্যা শেখ হাসিনার নেতৃত্বে এখন বাংলাদেশের ঘুরে দাঁড়িয়েছে। এখন আবার বিএনপি ষড়যন্ত্র শুরু করেছে।’,ঢাকা দক্ষিণ আওয়ামী লীগের সভাপতি আবু আহমেদ মন্নাফীর সভাপতিত্বে সমাবেশে আরও বক্তব্য রাখেন– আওয়ামী লীগের সভাপতিমণ্ডলীর সদস্য আব্দুর রহমান, মোফাজ্জল হোসেন চৌধুরী মায়া, কামরুল ইসলাম, যুগ্ম সাধারণ সম্পাদক দীপু মনি, দফতর সম্পাদক ব্যারিস্টার বিপ্লব বড়ুয়া প্রমুখ।, , , ",bn,2023-01-11T14:12:01+06:00
Banglatribune,যৌন হয়রানির অভিযোগে তদন্তের মুখে ব্রাজিলের আলভেস,sport,https://www.banglatribune.com/sport/football/781018/%E0%A6%AF%E0%A7%8C%E0%A6%A8-%E0%A6%B9%E0%A7%9F%E0%A6%B0%E0%A6%BE%E0%A6%A8%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A4%E0%A6%A6%E0%A6%A8%E0%A7%8D%E0%A6%A4%E0%A7%87%E0%A6%B0-%E0%A6%AE%E0%A7%81%E0%A6%96%E0%A7%87-%E0%A6%A6%E0%A6%BE%E0%A6%A8%E0%A6%BF-%E0%A6%86%E0%A6%B2%E0%A6%AD%E0%A7%87%E0%A6%B8,"গত মাসে স্পেনের নাইটক্লাবে এক নারীকে যৌন হয়রানির অভিযোগে তদন্তের মুখে পড়েছেন ব্রাজিলিয়ান ডিফেন্ডার দানি আলভেস।,কাতালুনিয়ার সুপ্রিম কোর্ট বিবৃতিতে জানিয়েছে, গত মাসে বার্সেলোনার একটি নাইট ক্লাবে এক নারীর যৌন হয়রানির অভিযোগের প্রেক্ষিতে আইনি প্রক্রিয়া শুরু হয়েছে। যদিও বিবৃতিতে আলভেসের নাম উল্লেখ করা হয়নি। কিন্তু কোর্টের এক মুখপাত্র রয়টার্সকে নিশ্চিত করেছেন, ওই অভিযোগটটা তাকে কেন্দ্র করেই। তিনি আরও বলেছেন, এই মুহূর্তে মামলাটি তদন্তাধীন। তাই আর কোনও তথ্য কোর্টের কাছে নেই।,স্প্যানিশ সংবাদ মাধ্যম জানিয়েছে, ওই নারী অভিযোগ করেছেন আলভেস তাকে স্পর্শকাতর একটি জায়গায় বিনা অনুমতিতে হাত দিয়েছেন। তখন বন্ধুদের সঙ্গে ওই নারী নাইট ক্লাবে ছিলেন।,আলভেসের পক্ষে এক মুখপাত্র রয়টার্সকে বলেছেন, সাবেক বার্সেলোনা তারকা সব অভিযোগ দৃঢ়ভাবে অস্বীকার করেছেন। বর্তমানে আলভেস পুমাস উনামের হয়ে খেলতে মেক্সিকোতে রয়েছেন।  ,আলভেস অবশ্য গত সপ্তাহে অ্যান্টেনা থ্রি-কে দেওয়া সাক্ষাৎকারে বলেছেন, ওই ক্লাবে তিনিও সঙ্গীদের সঙ্গে গিয়েছিলেন। কিন্তু ওই ধরনের আপত্তিকর কিছু করেননি।",bn,2023-01-11T14:12:20+06:00
Banglatribune,"ইভিএমে ভোট ‘স্লো’, উদ্বিগ্ন ইসি",national,https://www.banglatribune.com/national/781021/%E0%A6%87%E0%A6%AD%E0%A6%BF%E0%A6%8F%E0%A6%AE%E0%A7%87-%E0%A6%AD%E0%A7%8B%E0%A6%9F-%E2%80%98%E0%A6%B8%E0%A7%8D%E0%A6%B2%E0%A7%8B%E2%80%99-%E0%A6%89%E0%A6%A6%E0%A7%8D%E0%A6%AC%E0%A6%BF%E0%A6%97%E0%A7%8D%E0%A6%A8-%E0%A6%87%E0%A6%B8%E0%A6%BF,"রংপুর সিটি করপোরেশনে ইলেকট্রনিক ভোটিং মেশিনে (ইভিএম) ভোট গ্রহণে দেরি হওয়া কমিশনকে উদ্বিগ্ন করে তুলেছে। এই মন্তব্য করে প্রধান নির্বাচন কমিশনার (সিইসি) কাজী হাবিবুল আউয়াল বলেছেন, আলাপ-আলোচনা করে এগুলোকে যতটা ওভারকাম করা সম্ভব সেটি চেষ্টা করবো।,বুধবার (১১ জানুয়ারি) রাজধানীর আগারগাঁওয়ে নির্বাচন ভবনে সাংবাদিক ও পর্যবেক্ষকদের সঙ্গে মতবিনিময় সভা শেষে তিনি এমন মন্তব্য করেন।,গত ২৭ ডিসেম্বর রংপুর সিটি করপোরেশনে ভোট হয়। সেখানে ইভিএমের ভোট বেলা সাড়ে ৪টায় শেষ হওয়ার কথা থাকলেও তা শেষ হয় রাত ৮টায়। এ নিয়ে সাংবাদিক এবং মাঠ পর্যায়ের অভিজ্ঞতা শুনতেই এই মতবিনিময় সভার আয়োজন করা হয়।,ভোটগ্রহণে বিলম্ব প্রসঙ্গে সিইসি বলেন, কোনও কোনও ক্ষেত্রে ফিঙ্গারপ্রিন্ট মিলছিল না। কেন ভোট বিলম্বিত হচ্ছে, যেই অভিযোগটা এর আগে আমরা কখনও পাইনি- এটা আমাদের খুব উদ্বিগ্ন করে তুললো।,তিনি বলেন, সম্প্রতি রংপুরে সিটি করপোরেশনে যে নির্বাচনটি হয়েছে, নির্বাচন সুন্দর হয়েছে, সুষ্ঠু হয়েছে, অংশগ্রহণমূলক হয়েছে। কিন্তু কিছু সংকটের কথা বলা হয়েছে। কিছু অভিযোগ আমরা তখনই পাচ্ছিলাম মিডিয়ার সুবাদে। যেমন, ভোট স্লো হচ্ছে, এটা একটা বড় ধরনের অভিযোগ ছিল। কোনও কোনও ক্ষেত্রে ফিঙ্গারপ্রিন্ট মিলছিল না। কেন ভোট বিলম্বিত হচ্ছে, যেই অভিযোগটা এর আগে আমরা কখনও পাইনি, এটা আমাদের খুব উদ্বিগ্ন করে তুললো। আমরা তখনই সিদ্ধান্ত নিয়েছিলাম যে এই বিষয়গুলো যারা নির্বাচন পর্যবেক্ষণ করেছেন, যারা মিডিয়ার কর্মী হিসেবে সেখানে কাজ করেছেন এবং আমাদের নির্বাচন কর্মকর্তা সেখানে থেকে যারা নির্বাচন ম্যানেজ করেছেন, তাদের নিয়ে আমরা একটা সভায় আহ্বান করে ফিডব্যাক নেবো।,কাজী হাবিবুল আউয়াল বলেন, যে সংকটটা হলো এটার কারণটা কিছু কিছু পেয়েছি। পুরোটা আমরা এখনও পাইনি। এগুলো পর্যালোচনা করে চেষ্টা করবো সংকটগুলো ওভারকাম করার জন্য। একইসঙ্গে আপনাদের বলছি যে অন্যান্য নির্বাচনে কিন্তু আমরা এই সমস্যাগুলো পাইনি। আমাদের মিডিয়াকর্মীরা কিছু কিছু বলেছেন। সেগুলো যৌক্তিক বলে মনে হয়েছে। যেটাই হোক, ফিডব্যাক নেওয়ার দরকার ছিল। আমরা সেটি নিয়েছি।,ফিডব্যাক নিয়ে নিজেদের মধ্যে আলোচনা করবো জানিয়ে প্রধান নির্বাচন কমিশনার বলেন, আলাপ-আলোচনা করে এগুলো যতটা ওভারকাম করা সম্ভব আমরা সেটি চেষ্টা করবো। আমরা চাই স্বচ্ছ নির্বাচন, অংশগ্রহণমূলক নির্বাচন, প্রতিদ্বন্দ্বিতামূলক নির্বাচন। সেখানে এই জিনিসগুলো আমাদের প্রত্যাশা। এই ব্যাপারে আপনারা আমাদের সবসময় সহযোগিতা করেছেন। সবসময় সহযোগিতা করবেন।,সাংবাদিকদের এক প্রশ্নের জবাবে তিনি বলেন, আমাদের এখানে টেকনিক্যাল এক্সপার্ট যারা ছিলেন, মিডিয়াকর্মী যারা ছিলেন, তারা রিয়াল ফ্যাক্টটা তুলে ধরেছেন। তবে বিলম্ব হয়েছে। এখন টেকনিক্যাল এক্সপার্টদের সঙ্গে কথা বলবো যে কেন বিলম্ব হলো, কেন মিললো না। তবে ফিঙ্গারপ্রিন্ট মেলেনি এটা আমি বলেছি। না মেলার ঘটনাটি খুব বেশি ঘটেনি। কিন্তু বিলম্ব হয়েছে। বিলম্ব অনেক কারণেই হতে পারে। তবে আমরা এখনও এই বিষয়গুলো সঠিকভাবে জানি না। আমরা গভীরভাবে চিন্তা করবো। পরীক্ষা-নিরীক্ষা করে নিরূপণ করার চেষ্টা করবো।, ",bn,2023-01-11T14:48:52+06:00
Banglatribune,বিএনপির গণ-অবস্থান প্রত্যাখ্যান করে ছাত্রলীগে গণমিছিল,politics,https://www.banglatribune.com/politics/awami-league/781022/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%96%E0%A7%8D%E0%A6%AF%E0%A6%BE%E0%A6%A8-%E0%A6%95%E0%A6%B0%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97%E0%A7%87,"বিএনপিসহ সরকার বিরোধী বেশ কয়েকটি রাজনৈতিক দলের সারা দেশে গণ-অবস্থান কর্মসূচি প্রত্যাখান করে গণমিছিল করেছে ছাত্রলীগ। পরে ‘ঐক্যবদ্ধ ছাত্রসমাজের অবস্থান কর্মসূচি’ ব্যানারে কর্মসূচি পালনের মধ্য দিয়ে শাহবাগে শতর্ক অবস্থান নেন ছাত্রলীগের নেতাকর্মীরা।,বুধবার (১১ জানুয়ারি) সকাল ১১টায় শাহবাগ জাতীয় জাদুঘরের সামনে অবস্থান নেন আওয়ামী লীগের ভ্রাতৃপ্রতিম সংগঠন ছাত্রলীগ। এ সময় ঢাকা বিশ্ববিদ্যালয় ছাত্রলীগের নেতৃত্বে ‘ছাত্র জনতার গণমিছিল’ ব্যানারে একটি মিছিল টিএসসির সড়ক দ্বীপ থেকে শুরু হয়ে শাহবাগে কেন্দ্রীয় ছাত্রলীগের অবস্থান কর্মসূচিতে যোগ দেয়। ছাত্রলীগ জানায় তাদের এই অবস্থান কর্মসূচি বিএনপি-জামায়াতের নৈরাজ্যের বিরুদ্ধে। কেউ যেন কোনও ধরনের নৈরাজ্য সৃষ্টি করতে না পারে সে জন্য এই সতর্ক পাহারা। বিকাল ৩টা পর্যন্ত এই অবস্থান কর্মসূচি চলবে বলে জানিয়েছে ছাত্রলীগ।, ,শাহবাগে ছাত্রলীগের অবস্থানের বিষয়ে সংগঠনে সাধারণ সম্পাদক শেখ ওয়ালী আসিফ ইনান বলেন, ‘আমরা আজকে এখানে অগ্নিসন্ত্রাস, জঙ্গিবাদ ও পেট্রোল বোমার বিরুদ্ধে অবস্থান নিয়েছি। প্রধানমন্ত্রী শেখ হাসিনার নেতৃত্বে দেশ যখন উন্নয়নের মডেলে পরিণত হয়ে উন্নত দেশ হওয়ার দিকে এগিয়ে যাচ্ছে, ঠিক তখনই দেশে-বিদেশে আবার ষড়যন্ত্র শুরু হয়েছে। পঁচাত্তরের ঘাতকদের মাধ্যমে প্রতিষ্ঠিত সেই বিএনপি-জামায়াতের নেতৃত্বে উন্নয়নকে বাধাগ্রস্ত করে এ দেশকে আবারও ব্যর্থ রাষ্ট্রে পরিণত করতে চায়। গণ-অবস্থানের নামে যদি গণহয়রানির চেষ্টা করা হয় তাহলে দাঁতভাঙা জবাব দেওয়া হবে।’,ঢাবি শাখার সাধারণ সম্পাদক তানভীর হাসান সৈকত বলেন, ‘আওয়ামী লীগ সভাপতি ও প্রধানমন্ত্রী শেখ হাসিনার নেতৃত্বে বাংলাদেশের সাংবিধানিক ও গণতান্ত্রিক অগ্রযাত্রাকে নস্যাৎ করার পাঁয়তারা করছে বিএনপি-জামায়াত। তাদের মোকাবিলা করার বিষয়টিকে ছাত্রসমাজ নৈতিক দায়বদ্ধতা বলে মনে করে। সেই জায়গা থেকে দেশের গণতান্ত্রিক অগ্রযাত্রাকে অব্যাহত রাখা, নিজেদের ভবিষ্যৎকে নিরাপদ রাখার স্বার্থে ছাত্রসমাজ অপশক্তিকে প্রতিরোধের জন্য সতর্ক অবস্থান নিয়েছে।’, ",bn,2023-01-11T14:55:38+06:00
Banglatribune,শীতার্তদের পাশে ‘নারায়ণগঞ্জ ০৭০৯ বাংলাদেশ’,country,https://www.banglatribune.com/country/dhaka/781023/%E0%A6%B6%E0%A7%80%E0%A6%A4%E0%A6%BE%E0%A6%B0%E0%A7%8D%E0%A6%A4%E0%A6%A6%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E2%80%98%E0%A6%A8%E0%A6%BE%E0%A6%B0%E0%A6%BE%E0%A6%AF%E0%A6%BC%E0%A6%A3%E0%A6%97%E0%A6%9E%E0%A7%8D%E0%A6%9C-%E0%A7%A6%E0%A7%AD%E0%A7%A6%E0%A7%AF-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E2%80%99,"৩০০ শীতার্ত মানুষের মাঝে কম্বল ও শীতবস্ত্র বিতরণ করেছে ‌‘নারায়ণগঞ্জ ০৭০৯ বাংলাদেশ’ নামের একটি সংগঠন। মঙ্গলবার (১০ জানুয়ারি) গভীর রাতে শহরের বিভিন্ন স্থানে ঘুরে অসহায় ও এতিম শিশুদের মাঝে শীতবস্ত্র বিতরণ করেন সংগঠনের সদস্যরা।,শহরের চাষাঢ়া শহীদ মিনার প্রাঙ্গণ, ডনচেম্বার ও খানপুর এলাকাসহ আশপাশের এলাকার অসহায়, পথশিশু, রিকশাচালক, দিনমজুরদের মাঝে কম্বল ও শীতবস্ত্র বিতরণ করেছে সংগঠনটি। এছাড়া শহরের মাসদাইর এলাকার দারুল উলুম মহিউস সুন্নাহ নামে একটি মাদ্রাসার এতিমখানায় কম্বল বিতরণ করা হয়েছে। , ,সংগঠনের সমন্বয়ক মনিরুল ইসলাম মনি বলেন, ‘আমরা ‘‘নারায়ণগঞ্জ ০৭০৯ বাংলাদেশ’’ গ্রুপের বন্ধুরা মিলে ক্ষুদ্র প্রচেষ্টার মাধ্যমে অসহায় শীতার্তদের পাশে দাঁড়ানোর চেষ্টা করেছি। এই শীতে অসহায়-দরিদ্ররা যাতে কষ্ট না পায়, সেই লক্ষ্যে আমরা টাকা জমিয়ে সহযোগিতার হাত বাড়িয়ে দিয়েছি। ৩০০ শীতার্তদের মাঝে কম্বল ও শীতবস্ত্র বিতরণ করেছি। শহরের বিভিন্ন এলাকার অসহায়সহ মাসদাইর এলাকার দারুল উলুম মহিউস সুন্নাহ মাদ্রাসার এতিমদের মাঝে এই শীতবস্ত্র বিতরণ করা হয়েছে।’,শীতবস্ত্র বিতরণকালে আরও উপস্থিত ছিলেন সংগঠনের সদস্য রিপন সিকদার, রিয়াজ মিয়া, সেলিম সরকার, আরিফ হোসাইন কনক, আতিক হাসান, আতিক শাহীন, ফারজানা মৌ, জাকিয়া, সরোয়ার আলম, ইঞ্জিনিয়ার সবুজ, আশরাফুল, শামীমা সুলতানা সিমা, স্বর্ণা, শেফা জাহান, রায়হান, আরিফ, মোশারফ, ইকরা মনি, জানে আলম, সুমন, আসাদুজ্জামান, রায়হান, সাইফুল ও মনু।",bn,2023-01-11T14:56:17+06:00
Banglatribune,দুর্ঘটনার পর মিনিবাসে আগুন দিলো বিক্ষুব্ধ জনতা,country,https://www.banglatribune.com/country/781020/%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A6%B0-%E0%A6%AA%E0%A6%B0-%E0%A6%AE%E0%A6%BF%E0%A6%A8%E0%A6%BF%E0%A6%AC%E0%A6%BE%E0%A6%B8%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%A6%E0%A6%BF%E0%A6%B2%E0%A7%8B-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%81%E0%A6%AC%E0%A7%8D%E0%A6%A7-%E0%A6%9C%E0%A6%A8%E0%A6%A4%E0%A6%BE,"গাজীপুরে ঢাকা-টাঙ্গাইল মহাসড়কের নাওজোর এলাকায় মিনিবাসের সঙ্গে সিএনজি অটোরিকশার সংঘর্ষ ঘটেছে। এ ঘটনার পর বিক্ষুব্ধ জনতা মিনিবাসটি আগুন দিয়ে পুড়িয়ে দিয়েছে। এ ঘটনায় আহত হলেও কেউ নিহত হননি। বুধবার (১১ জানুয়ারি) বেলা পৌনে ১২টায় ঢাকা-টাঙ্গাইল মহাসড়কের নাওজোর এলাকায় এ দুর্ঘটনা ঘটে।,বাসন থানার উপপরিদর্শক (এসআই) মতিউজ্জামান জানান, তাকওয়া পরিবহনের একটি মিনিবাস চন্দ্রার দিকে যাচ্ছিল। সে সময় বিপরীত দিক থেকে আসা অটোরিকশার সঙ্গে সংঘর্ষ হয়। এতে অটোরিকশাটি উল্টে গেলে চালক আহত হন। সে সময় জনতা মিনিবাসটিতে আগুন ধরিয়ে দেয়। আহতদের উদ্ধার করে হাসপাতালে নেওয়া হয়েছে। আগুনের ঘটনায় কেউ হতাহত হয়নি।,জয়দেবপুর ফায়ার সার্ভিসের সিনিয়র স্টেশন অফিসার তাশারফ হোসেন জানান, সংঘর্ষের পর উত্তেজিত জনতা মিনিবাসটিতে আগুন দেয়। খবর পেয়ে জয়দেবপুর ফায়ার সার্ভিসের দুটি ইউনিট ফায়ার সার্ভিসের দুটি ইউনিটআগুন নেভায়। ন",bn,2023-01-11T14:43:38+06:00
Banglatribune,নয়াপল্টনে আজ ৫৪টি ঘোড়া ডিম পাড়বে: ওবায়দুল কাদের,politics,https://www.banglatribune.com/politics/awami-league/781024/%E0%A6%A8%E0%A7%9F%E0%A6%BE%E0%A6%AA%E0%A6%B2%E0%A7%8D%E0%A6%9F%E0%A6%A8%E0%A7%87-%E0%A6%86%E0%A6%9C-%E0%A7%AB%E0%A7%AA-%E0%A6%98%E0%A7%8B%E0%A7%9C%E0%A6%BE-%E0%A6%A1%E0%A6%BF%E0%A6%AE-%E0%A6%AA%E0%A6%BE%E0%A7%9C%E0%A6%AC%E0%A7%87-%E0%A6%93%E0%A6%AC%E0%A6%BE%E0%A7%9F%E0%A6%A6%E0%A7%81%E0%A6%B2-%E0%A6%95%E0%A6%BE%E0%A6%A6%E0%A7%87%E0%A6%B0,"আওয়ামী লীগের সাধারণ সম্পাদক ওবায়দুল কাদের বলেছেন, ‘নয়াপল্টনে মোটামুটি একটা সমাবেশ হয়েছে। ৫৪ দল একজন শেখ হাসিনার বিরুদ্ধে নেমেছে আজ। তারা ভুয়া, সেখানে ৫৪টি ঘোড়া আজ ডিম পাড়বে।’,বুধবার (১১ জানুয়ারি) বঙ্গবন্ধু এভিনিউয়ে আওয়ামী লীগের কেন্দ্রীয় রাজনৈতিক কার্যালয়ের সামনে এক সমাবেশে এসব কথা বলেন তিনি।,বঙ্গবন্ধুর স্বদেশ প্রত্যাবর্তন দিবস উপলক্ষে এই কর্মসূচি পালন করছে ঢাকা মহানগর দক্ষিণ আওয়ামী লীগ।,সড়ক পরিবহন ও সেতুমন্ত্রী ওবায়দুল কাদের বলেন, ‘যারা দেশকে ধ্বংসের দ্বারপ্রান্তে নিয়েছে, তারা নাকি দেশ মেরামত করবে। দেশ মেরামত তো করেন শেখ হাসিনা। বিএনপি ক্ষমতায় এলে দেশের স্বাধীনতা বাঁচবে না, গণতন্ত্রের বস্ত্র হরণ করবে। তাদের হাতে আমরা দেশকে ছেড়ে দিতে পারি না।’,ঢাকা দক্ষিণ আওয়ামী লীগের সভাপতি আবু আহমেদ মন্নাফীর সভাপতিত্বে সমাবেশে বক্তব্য দেন আওয়ামী লীগের সভাপতিমণ্ডলীর সদস্য আব্দুর রহমান, মোফাজ্জল হোসেন চৌধুরী মায়া, কামরুল ইসলাম, যুগ্ম সাধারণ সম্পাদক মাহবুব উল আলম হানিফ, দীপু মনি, দফতর সম্পাদক ব্যারিস্টার বিপ্লব বড়ুয়া প্রমুখ।,ওবায়দুল কাদের বলেন, ‘আজকের খবর জানেন, পল্টনে মোটামুটি একটা সমাবেশ হয়েছে। ১২ দলীয় জোট দেখলাম বিজয় নগরে সমাবেশ করছে, সব মিলিয়ে ২৪ দল। ৭ দলীয় জোট প্রেস ক্লাবের সামনে চেয়ার পেতে বসে আছে, মঞ্চে ২০ জন, সামনে সাংবাদিকসহ আরও ১৫ জন। একটা পর্যন্ত ৩ দল উপস্থিত ছিল, চার দল নেই। ৭ দলীয় ঐক্যজোট, তারপর সমমনা ১২ দল, বিএনপির সমমনারা দেখলাম। ওই এলাকা (পল্টন) জুড়েই আছে।’,তিনি বলেন, ‘তারা বসে আছে ফুটপাতের ওপর, মঞ্চও সেটা, শ্রোতাও সেখানেই। সবাই ফুটপাতকেন্দ্রিক। তারপরে এলডিপিকে দেখলাম সেই দৃশ্যপটে। কয়েকজন হাতে গোনা বসে আছে। ৫৪ দল আজকে একজন শেখ হাসিনার বিরুদ্ধে। কী হবে? ঘোড়ার ডিম পাড়বে। ৫৪টি ঘোড়ার ডিম পাড়বে, ৫৪টি বিরোধী রাজনৈতিক দল। ভুয়া ভুয়া ভুয়া—এটা গরুর হাট।’,আওয়ামী লীগের সাধারণ সম্পাদক বলেন, ‘রাষ্ট্রকে মেরামত করবে? রাষ্ট্রকে আবার ক্ষমতা পেলে তারা ধ্বংস করবে। এই দেশের গণতন্ত্র বাঁচবে না। তারা ক্ষমতায় এলে মুক্তিযুদ্ধের চেতনা বাঁচবে না। তারা ক্ষমতায় এলে স্বাধীনতার আদর্শ বাঁচবে না। তারা ক্ষমতায় এলে গণতন্ত্রের বস্ত্রহানি ঘটবে। এই অপশক্তি জঙ্গিবাদের পৃষ্ঠপোষক, সাম্প্রদায়িকতার পৃষ্ঠপোষক।’,তিনি বলেন, ‘বিএনপি নামক এই অপশক্তিকে বাংলার মাটিতে... এদের হাতে ক্ষমতা আমরা তুলে দিতে পারি না। বাংলাদেশের জনগণ শেখ হাসিনার নেতৃত্বে ঐক্যবদ্ধ। কী দেখাবেন আপনারা? মুখে মিথ্যাচার আর বিষোদগার। আপনাদের নেই মেট্রোরেল, নেই পদ্মা সেতু, নেই বঙ্গবন্ধু টানেল, নেই উড়াল সেতু, নেই আন্ডারপাস, নেই একদিনে শত সেতু, কে করেছে? শেখ হাসিনা।’,ওবায়দুল কাদের বলেন, ‘আমাদের ঢাকা মহানগর দক্ষিণ এবং উত্তর স্বদেশ প্রত্যাবর্তন দিবস উপলক্ষে আলোচনা সভা করছে। আমি কোনও কোনও অনলাইনে দেখলাম যে পাল্টাপাল্টি কর্মসূচি দিয়েছে আওয়ামী লীগ। পাল্টাপাল্টি কেন? ১০ জানুয়ারি তো বিএনপির হৃদয়ে নেই, চেতনাতেও নেই। ১০ জানুয়ারি তারা করেনি।’,তিনি বলেন, ‘গতকাল আমাদের কেন্দ্র করেছে, আজকে মহানগর এবং অন্যান্য সংগঠন করছে। এটা আমাদের কর্মসূচি। এখানে পাল্টাপাল্টির কোনও বিষয় নেই। কার সঙ্গে পাল্টাপাল্টি করবো। কীসের পাল্টাপাল্টি করবো। ১০ ডিসেম্বর তো এই নগরীতে বিজয় মিছিল হবে। ১০ জানুয়ারি তো এমনও কথা ছিল তারেক রহমান এসে নেতৃত্ব দেবেন। ১০ ডিসেম্বর এমনও কথা ছিল— খালেদা জিয়া জেল থেকে এসে বিজয় মিছিলের নেতৃত্ব দেবেন। সরকারের পতন অনিবার্য। কী হলো? ১০ ডিসেম্বর ভুয়া, ৩০ ডিসেম্বর ভুয়া।’",bn,2023-01-11T14:59:32+06:00
Banglatribune,‘হাজার সমালোচনা থাকলেও ভালো উইকেটে খেলা হচ্ছে’,sport,https://www.banglatribune.com/sport/cricket/781027/%E2%80%98%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%B8%E0%A6%AE%E0%A6%BE%E0%A6%B2%E0%A7%8B%E0%A6%9A%E0%A6%A8%E0%A6%BE-%E0%A6%A5%E0%A6%BE%E0%A6%95%E0%A6%B2%E0%A7%87%E0%A6%93-%E0%A6%AD%E0%A6%BE%E0%A6%B2%E0%A7%8B-%E0%A6%89%E0%A6%87%E0%A6%95%E0%A7%87%E0%A6%9F%E0%A7%87-%E0%A6%96%E0%A7%87%E0%A6%B2%E0%A6%BE-%E0%A6%B9%E0%A6%9A%E0%A7%8D%E0%A6%9B%E0%A7%87%E2%80%99,"বাংলাদেশ প্রিমিয়ার লিগের (বিপিএল) নবম আসর শুরুর আগ থেকেই বিস্তর সমালোচনা হচ্ছে। এই সমালোচনার মাঝে আছে স্বস্তিও। এবার অন্তত ভালো উইকেটে খেলা হচ্ছে। সিলেট স্ট্রাইকার্সের অধিনায়ক মাশরাফি বিন মুর্তজা এমনটাই মনে করছেন।,বিপিএল নিয়ে সমালোচনার কেন্দ্রবিন্দুতে থাকে মিরপুরের ধীর গতির উইকেট। কিন্তু এবার ব্যাটারদের সেভাবে ভুগতে হচ্ছে না। শৈত্য প্রবাহের কারণে প্রথম দুই দিনের শুরুর ম্যাচ বাদে মিরপুরে ধারাবাহিকভাবে বড় রানের ম্যাচ হয়েছে। আগের আসরগুলোতে যা ছিল বিরল! মঙ্গলবার ঢাকা ডমিনেটরসের বিপক্ষে জয়ের পর সংবাদ সম্মেলনে এই ইতিবাচক দিকটির কথাই তুলে ধরলেন সিলেট অধিনায়ক মাশরাফি। এক প্রশ্নের জবাবে বলেছেন, ‘উইকেট ভালো হলে ওদের জন্য খেলা সহজ হয়। এমনিতে চট্টগ্রামে গেলেই শুধু ভালো উইকেট পাওয়া যায়। মিরপুরে এরকম উইকেট তো পাওয়া যায় না। গত তিনদিন এখানে যে উইকেট দেখলাম, দারুণ। এরকম উইকেট হলে কিছু ক্রিকেটার আমরা তৈরি করতে পারবো।’,উইকেট নিয়ে মাশরাফি আরও বলেছেন, ‘এই উইকেটে ব্যাটসম্যানরা এবার ভালো ব্যাটিংয়ের সুযোগ পাচ্ছে। পাশাপাশি সবচেয়ে গুরুত্বপূর্ণ হচ্ছে বোলারদের জন্যও ভালো হচ্ছে। এবার হাজার কথার ভেতরেও এই একটি ব্যাপার অন্তত উইকেট ভালো, খেলাটা ভালো হচ্ছে।’,নানা বিতর্ক সঙ্গী হওয়া বিপিএলে বিভিন্ন ঘটনা ঘটছেই। বিশেষ করে ডিআরএস না থাকায় সমস্যা তৈরি হয়েছে। আম্পায়াররা নিয়মিত ভুল সিদ্ধান্ত দিচ্ছেন। ফলে ক্রিকেটারদের দৃষ্টিকটুভাবে প্রতিক্রিয়া দেখাতে হচ্ছে। এক্ষেত্রে মাশরাফি মনে করেন, আম্পায়ারদের মান বাড়াতে দায়িত্বটা তাদেরই নিতে হবে, ‘অনেক কিছু ভালো হতে পারতো, অনেক সীমাবদ্ধতা আছে। তবে টুর্নামেন্ট যখন মাঠে গড়িয়েছে… দেখুন, আমরা আগে একবার প্রায় দুইশ তাড়া করে জিতেছি, আজকে দুইশ করেছি। ক্রিকেটারদের একটা অভ্যাস গড়ে উঠছে। দিন শেষে কিছু প্রশ্ন থেকে যাচ্ছে। তবে আম্পায়ার যদি তার মানের ওপরে যেতে না পারে, এটা তার ব্যাপার।’,এ ব্যাপারে মাশরাফি আরও বলেছেন, ‘বাইরে থেকে আম্পায়ার এনে কাজ চালানো যায়… কিন্তু আমি বলবো আমাদের আম্পায়ারদেরও সুযোগ দিতে হবে নিজেদেরকে মেলে ধরার জন্য। তারা এখন থেকে যদি কিছু শেখে তাহলে ভালো। কিছু ভুল সিদ্ধান্ত আসলে হবেই, এটা স্বাভাবিক। যেহেতু স্নিকো বা অন্যান্য কিছু নেই। আমার কাছে মনে হয়, কিছু সাহসী সিদ্ধান্ত যদি মাঠে নেওয়া যায়, যেরকম আমরা বাইরে দেখি বা আন্তর্জাতিক ম্যাচে… সেরকম স্ট্যান্ডার্ড সেট করতে আম্পায়ারদেরও কিছু পদক্ষেপ মাঠে নিতে হবে।’",bn,2023-01-11T15:28:37+06:00
Banglatribune,ধামরাইয়ে সিলিন্ডার বিস্ফোরণ: স্ত্রী-সন্তানের পর চলে গেলেন মঞ্জুরুলও,country,https://www.banglatribune.com/country/dhaka/781029/%E0%A6%A7%E0%A6%BE%E0%A6%AE%E0%A6%B0%E0%A6%BE%E0%A6%87%E0%A6%AF%E0%A6%BC%E0%A7%87-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A6%B0,"ঢাকার ধামরাইয়ে গ্যাস সিলিন্ডার বিস্ফোরণে দগ্ধ পাঁচ জনের মধ্যে চার জনই মারা গেছেন। রাজধানীর শেখ হাসিনা জাতীয় বার্ন ও প্লাস্টিক সার্জারি ইনস্টিটিউটে চিকিৎসাধীন অবস্থায় বুধবার (১১ জানুয়ারি) সকালে পোশাক শ্রমিক মঞ্জুরুল ইসলামের (৩৫) মৃত্যু হয়।,এর আগে শনিবার (০৭ জানুয়ারি) দিবাগত রাতে একই হাসপাতালে চিকিৎসাধীন অবস্থায় তার মেয়ে মরিয়ম আক্তারের (২) মৃত্যু হয়। এরপর মঙ্গলবার (১০ জানুয়ারি) সকালে মঞ্জুরুলের স্ত্রী জোসনা বেগম (২৫) মারা যান। একই দিন বিকালে জোসনার ভাগনি সাদিয়া আক্তার (১৮) মারা গেছেন। এখনও হাসপাতালে চিকিৎসাধীন আছেন বিস্ফোরণে দগ্ধ জোসনার বড় বোন হোসনা বেগম (৩০)।, ,বিষয়টি নিশ্চিত করে ঢাকা মেডিক্যাল কলেজ হাসপাতালের পুলিশ ফাঁড়ির ইনচার্জ পরিদর্শক বাচ্চু মিয়া জানান, মঞ্জুরুলের শরীরের ৩৩ শতাংশ পুড়ে গেছে। হাসপাতালে চিকিৎসাধীন রয়েছেন হোসনা বেগম। তার শরীরের ২৫ শতাংশ পুড়ে গেছে।,জানা গেছে, ধামরাই পৌরসভার কুমরাইল এলাকার একটি বাসার নিচ তলায় স্ত্রী-সন্তান নিয়ে বসবাস করেন মঞ্জুরুল। গত শনিবার ভোরে বিকট শব্দে তাদের বাসায় আগুন লেগে যায়। পরে স্থানীয়রা আশপাশের উৎস থেকে পানি সংগ্রহ করে আগুন নিভিয়ে পরিবারের পাঁচ সদস্যকে উদ্ধার করেন। এ সময় আগুনে সবাই ঝলসে যান। পরে পাঁচ জনকে ধামরাই উপজেলা স্বাস্থ্য কমপ্লেক্সে নিয়ে গেলে তাদের ঢাকা মেডিক্যাল কলেজ হাসপাতালে রেফার্ড করেন চিকিৎসক।",bn,2023-01-11T15:49:21+06:00
Banglatribune,বিএনপির গণ-অবস্থান কর্মসূচি ঘিরে রাজধানীর কিছু পয়েন্টে যানজট,others,https://www.banglatribune.com/others/781028/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF-%E0%A6%98%E0%A6%BF%E0%A6%B0%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%B0-%E0%A6%95%E0%A6%BF%E0%A6%9B%E0%A7%81,"নয়াপল্টনে কেন্দ্রীয় কার্যালয়সহ রাজধানীর বিভিন্ন পয়েন্টে গণ-অবস্থান কর্মসূচি পালন করছে বিএনপি। এ দিকে ফার্মগেটের আনন্দ সিনেমা হলের সামনে বিএনপি ও জামায়াতের গণ-অবস্থান কর্মসূচির প্রতিবাদে সমাবেশ করছে ক্ষমতাসীন দল আওয়ামী লীগ। বিএনপির গণ-অবস্থান কর্মসূচি এবং আওয়ামী লীগের সমাবেশকে ঘিরে রাজধানীর কিছু পয়েন্টে তীব্র যানজট সৃষ্টি হয়। পরে তা স্বাভাবিক হয়ে আসে।,বুধবার (১১ জানুয়ারি) বেলা সাড়ে ১১টার পর থেকে এ যানজট সৃষ্টি হয়। বিশেষ করে ফার্মগেট হয়ে শাহবাগ এবং প্রেস ক্লাব পর্যন্ত তীব্র যানজটে পড়তে হয়েছে যাত্রীদের। যানজটে রাস্তার এক পাশের সড়কে গাড়ি চলাচলের সুযোগ ছিল না। তবে বিপরীত পাশের সড়কে যান চলাচল স্বাভাবিক ছিল। দুপুরের পর গাড়ি চলাচল স্বাভাবিক হয়।,ফার্মগেট থেকে প্রেস ক্লাবে তীব্র যানজট পেরিয়ে আসছিলেন গণমাধ্যম কর্মী বাবলু হাসান। বাংলা ট্রিবিউনকে তিনি বলেন, ‘আমি সাড়ে ১১টার দিকে কাওরানবাজার থেজে শাহবাগ হয়ে প্রেসক্লাবে দিকে আছিলাম। পথে তীব্র যানজটে পড়তে হয়েছে। পুরো রাস্তা জ্যাম পেরিয়েই আসতে হয়েছে।’,এ দিকে দুপুর সাড়ে ১২টার দিকে প্রেস ক্লাবের সামনে জ্যাম আটকে থাকা বাস চালক মনির হোসেন বলেন, ‘ফার্মগেট পার হওয়ার পর ৪০ মিনিটের মতো বাস জ্যামে আটকে ছিল। পরে অনেকটা স্বাভাবিকবেই এসেছি।’,এ প্রসঙ্গে রমনা ট্রাফিক জোনের একজন সহকারি পুলিশ কমিশনার বলেন, ‘বিএনপির গণ-অবস্থান কর্মসূচি চলাকালে সকাল ১১টার পর থেকে কিছু পয়েন্টে যানজট সৃষ্টি হয়। তবে সেটি তেমন দীর্ঘস্থায়ী হয়নি। দুপুরের পরে যান চলাচল স্বাভাবিক হয়ে গেছে। গাড়ি চলাচলে তেমন কোনও সমস্যা হয়নি।’, , , ",bn,2023-01-11T15:32:04+06:00
Banglatribune,১৬ জানুয়ারি নতুন কর্মসূচি দিলো বিএনপি,politics,https://www.banglatribune.com/politics/bnp/781025/%E0%A7%A7%E0%A7%AC-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF-%E0%A6%A6%E0%A6%BF%E0%A6%B2%E0%A7%8B-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF,"সরকারের পদত্যাগ, সংসদ বাতিল, নির্দলীয় তত্ত্বাবধায়ক সরকারের হাতে ক্ষমতা হস্তান্তর, নতুন নির্বাচন কমিশন গঠনসহ ১০ দফা দাবি এবং বিদ্যুতের দাম বাড়ানোর প্রস্তাবের প্রতিবাদে কর্মসূচি দিয়েছে বিএনপি। আগামী ১৬ জানুয়ারি দেশব্যাপী সমাবেশ ও মিছিলের কর্মসূচি ঘোষণা করেছে দলটি।,বুধবার (১১ জানুয়ারি) বিএনপির কেন্দ্রীয় কার্যালয়ের সামনে গণ-অবস্থান কর্মসূচি থেকে এই ঘোষণা দেন দলের মহাসচিব মির্জা ফখরুল ইসলাম আলমগীর। এর আগে ১০ দফা দাবিতে বিএনপির পক্ষ থেকে গত ৩০ ডিসেম্বর গণমিছিল কর্মসূচি পালিত হয়। আর আজ বুধবার সারা দেশে গণ-অবস্থান কর্মসূচি পালন করছে তারা।, ,কেন্দ্রীয় কার্যালয়ের সামনে গণ-অবস্থানে প্রধান অতিথির বক্তব্যে মির্জা ফখরুল বলেন, রাষ্ট্রের সব প্রতিষ্ঠান ধ্বংস হয়ে গেছে। রাষ্ট্রকে মেরামত করতে হবে। আর আমাদের প্রস্তাবিত ১০ দফা বাস্তবায়ন করা না হলে রাষ্ট্র মেরামত সম্ভব নয়।,আওয়ামী লীগ জনবিচ্ছিন্ন ও অস্তিত্ব হারানো দল মন্তব্য করে বিএনপির মহাসচিব বলেন, আওয়ামী লীগ একটি পুরোনো রাজনৈতিক দল। কিন্তু বর্তমানে তারা জনবিচ্ছিন্ন দল হয়ে গেছে। তারা তাদের অস্তিত্ব হারিয়েছে। আমাদের জেগে উঠতে হবে। এই আন্দোলনের মাধ্যমেই আমরা তাদের পরাজিত করে একটি গণতান্ত্রিক রাষ্ট্রব্যবস্থা কায়েম করবো। দেশনেত্রী বেগম খালেদা জিয়াকে মুক্ত করবো।, ,জোর করে ক্ষমতায় থাকার দিন শেষ মন্তব্য করে বিএনপির স্থায়ী কমিটির সদস্য মির্জা আব্বাস বলেন, যদি নির্বাচনের মাধ্যমে জয়ী হয়ে ক্ষমতায় আসেন তাহলে আমাদের কোনও সমস্যা নাই। কিন্তু জোর করে ক্ষমতায় থাকবেন, সেই দিন শেষ।,বিএনপির ভাইস চেয়ারম্যান আবদুল্লাহ আল নোমান বলেন, আন্দোলন গড়ে তুলতে হবে। তাতে জেল-জুলুম যাই হোক হবে। আন্দোলনের মাধ্যমেই দেশে গণতন্ত্র পুনরুদ্ধার ও বিএনপির চেয়ারপারসন বেগম খালেদা জিয়াকে মুক্ত করতে হবে।,সভাপতির বক্তব্যে খন্দকার মোশাররফ হোসেন বলেন, আমরা যখনই গণতন্ত্র পুনরুদ্ধারের জন্য শান্তিপূর্ণ কর্মসূচি দেই তখনি সরকার ভয় পেয়ে বিভিন্ন মিডিয়াতে বলেন আমরা নাকি বিশৃঙ্খলা করবো। আজকের এই শান্তিপূর্ণ গণ-অবস্থান কর্মসূচি প্রমাণ করেছে বাংলাদেশ জাতীয়তাবাদী দল কোনও বিশৃঙ্খলা চায় না। তারা শান্তিপূর্ণভাবে এই সরকারকে হটিয়ে দেশে গণতন্ত্র পুনরুদ্ধার করবে।, ",bn,2023-01-11T15:13:09+06:00
Banglatribune,নাফ নদে ভেসে এলো ২ জনের মরদেহ,country,https://www.banglatribune.com/country/chitagong/781031/%E0%A6%A8%E0%A6%BE%E0%A6%AB-%E0%A6%A8%E0%A6%A6%E0%A7%87-%E0%A6%AD%E0%A7%87%E0%A6%B8%E0%A7%87-%E0%A7%A8-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9,"কক্সবাজারের টেকনাফ সীমান্ত এলাকার নাফ নদে অজ্ঞাত দুই জনের মরদেহ ভেসে এসেছে। বুধবার (১১ জানুয়ারি) বিকাল ৩টা থেকে টেকনাফের জাদিমুরায় নাফ নদে ভাসমান মরদেহ দুটি উদ্ধারে কাজ করছে পুলিশ। ,অর্ধগলিত হওয়ায় এখনও তাদের পরিচয় শনাক্ত করা সম্ভব হয়নি। তবে স্থানীয়দের ধারণা, ভেসে আসা মরদেহ দুটির সঙ্গে আবদুস সালাম ওরফে চাকমা ও তার শ্যালক শফি উল্লাহর মিল রয়েছে।,টেকনাফ মডেল থানার ভারপ্রাপ্ত কর্মকর্তা (ওসি) আব্দুল হালিম জানান, স্থানীয়দের মাধ্যমে খবর পেয়ে টেকনাফের জাদিমুরা এলাকার নাফ নদের তীরে দুই জনের মরদেহ উদ্ধারে কাজ চলছে। অর্ধগলিত হওয়ায় মরদেহের পরিচয় এখনও শনাক্ত করা যায়নি। উদ্ধারের পর লাশ ময়নাতদন্তের জন্য কক্সবাজার সদর হাসপাতালে পাঠানো হবে।",bn,2023-01-11T15:55:43+06:00
Banglatribune,এপ্রিলে জাপান সফরে যেতে পারেন প্রধানমন্ত্রী,national,https://www.banglatribune.com/national/781026/%E0%A6%8F%E0%A6%AA%E0%A7%8D%E0%A6%B0%E0%A6%BF%E0%A6%B2%E0%A7%87-%E0%A6%9C%E0%A6%BE%E0%A6%AA%E0%A6%BE%E0%A6%A8-%E0%A6%B8%E0%A6%AB%E0%A6%B0%E0%A7%87-%E0%A6%AF%E0%A7%87%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87%E0%A6%A8-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"প্রধানমন্ত্রী শেখ হাসিনার স্থগিত জাপান সফর আগামী এপ্রিলে হতে পারে।,বুধবার (১১ জানুয়ারি) প্রধানমন্ত্রীর বক্তৃতা লেখক এম নজরুল ইসলাম শেখ হাসিনার সঙ্গে জাপানের নবনিযুক্ত রাষ্ট্রদূতের বৈঠকের পর সাংবাদিকদের ব্রিফিংয়ে এ তথ্য জানান।,তিনি জানিয়েছেন, ‘রাষ্ট্রদূত আইওয়ামা কিমিনোরি আজ প্রধানমন্ত্রী শেখ হাসিনার সঙ্গে সৌজন্য সাক্ষাৎ করতে এলে তাকে মার্চ অথবা এপ্রিলে জাপান সফরের প্রস্তাব দেন।’,উল্লেখ্য, গত বছরের ২৯ নভেম্বর থেকে ১ ডিসেম্বর পর্যন্ত প্রধানমন্ত্রী শেখ হাসিনার জাপান সফরের কথা ছিল। ,তখন পররাষ্ট্র প্রতিমন্ত্রী শাহরিয়ার গণমাধ্যমকে বলেছিলেন, ‘নতুন কোনও তারিখে সফরটি হবে। দুই দেশ এটা নিয়ে কাজ করছে। কেননা, এ ধরনের উচ্চ পর্যায়ের সফর দুটি দেশের পারস্পরিক সম্পর্ক অনেক দূরে এগিয়ে নেয়।’,সূত্র: বাসস",bn,2023-01-11T15:14:01+06:00
Banglatribune,ইসরায়েলের বন্দর কিনলো ভারতের আদানি গ্রুপ,foreign,https://www.banglatribune.com/foreign/middle-east/781032/%E0%A6%87%E0%A6%B8%E0%A6%B0%E0%A6%BE%E0%A7%9F%E0%A7%87%E0%A6%B2%E0%A7%87%E0%A6%B0-%E0%A6%AC%E0%A6%A8%E0%A7%8D%E0%A6%A6%E0%A6%B0-%E0%A6%95%E0%A6%BF%E0%A6%A8%E0%A6%B2%E0%A7%8B-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%86%E0%A6%A6%E0%A6%BE%E0%A6%A8%E0%A6%BF-%E0%A6%97%E0%A7%8D%E0%A6%B0%E0%A7%81%E0%A6%AA,"এর আগে গত জুলাইয়ে হাইফা বন্দর বিক্রির ঘোষণা দেয় ইসরায়েল। সে সময় দরপত্র জেতে ভারতীয় বহুজাতিক সংস্থা আদানি গ্রুপ এবং স্থানীয় রাসায়নিক ও রশদ সরবরাহকারী প্রতিষ্ঠান গাদত। ,রাষ্ট্রীয় মালিকানাধীন বন্দরগুলো বিক্রি করে প্রাইভেট ডক নির্মাণে বিনিয়োগ করছে ইসরায়েল। মূলত খরচ কমানো এবং জাহাজ আনলোডে অতিরিক্ত সময় কমাতে এই পদক্ষেপ নিয়েছে তারা।,বহু বছর ধরে শ্রমিক ধর্মঘটে জর্জরিত গুরুত্বপূর্ণ এই বন্দরটি বিক্রিতে সময় লেগেছে পাঁচ বছর।,গতবছর চীনের সাংহাই আন্তর্জাতিক বন্দর গ্রুপ (এসআইপিজি) হাইফা উপসাগরের তীরে নতুন একটি বন্দর চালু করে।,ইসরায়েলের আমদানি রফতানির প্রায় ৯৯ শতাংশই হয়ে থাকে দেশটির সমুদ্র বন্দরগুলোর মাধ্যমে। তাই অর্থনৈতিক প্রবৃদ্ধি বজায় রাখতে এগুলোর উন্নয়ন অপরিহার্য হয়ে পড়েছে। এসআইপিজি এবং আদানির নেতৃত্বাধীন প্রতিষ্ঠান একটি আঞ্চলিক বাণিজ্য কেন্দ্র হিসাবে ইসরায়েলের অবস্থানকে আরও শক্তিশালী করবে বলে ধারণা করা হচ্ছে।",bn,2023-01-11T16:04:18+06:00
Banglatribune,মিতু হত্যা মামলা মহানগর দায়রা জজ আদালতে,country,https://www.banglatribune.com/country/chitagong/781033/%E0%A6%AE%E0%A6%BF%E0%A6%A4%E0%A7%81-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0-%E0%A6%A6%E0%A6%BE%E0%A6%AF%E0%A6%BC%E0%A6%B0%E0%A6%BE-%E0%A6%9C%E0%A6%9C-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87,"সাবেক পুলিশ সুপার (এসপি) বাবুল আক্তারের স্ত্রী মাহমুদা খানম মিতু হত্যা মামলার বিচার শুরুর অপেক্ষায় রয়েছে। মামলাটি বিচারের জন্য প্রস্তুত হওয়ায় বদলির আদেশ দিয়েছেন আদালত।,বুধবার (১১ জানুয়ারি) সকালে চট্টগ্রামের অতিরিক্ত চিফ মেট্রোপলিটন ম্যাজিস্ট্রেট মোহাম্মদ আবদুল হালিমের আদালত মামলাটি বদলির আদেশ দেন।, ,বিষয়টি নিশ্চিত করে বাবুল আক্তারের আইনজীবী গোলাম মাওলা মুরাদ বাংলা ট্রিবিউনকে জানান, মিতু হত্যা মামলাটি বিচারের জন্য প্রস্তুত রয়েছে। এ কারণে নিয়ম অনুযায়ী মামলাটি মহানগর দায়রা জজ আদালতে বদলি করা হবে। মামলার পরবর্তী কার্যক্রম মহানগর দায়রা জজ আদালতে চলবে। ,২০১৬ সালের ৫ জুন সকালে চট্টগ্রাম নগরের জিইসি মোড়ে ছেলেকে স্কুলবাসে তুলে দিতে যাওয়ার পথে দুর্বৃত্তদের গুলি ও ছুরিকাঘাতে খুন হন বাবুল আক্তারের স্ত্রী মাহমুদা খানম মিতু। এ ঘটনার পর বাবুল আক্তার স্ত্রী হত্যায় পাঁচলাইশ থানায় অজ্ঞাতনামাদের আসামি করে একটি হত্যা মামলা করেন।,পরে বাবুল আক্তারের করা মামলায় স্ত্রী হত্যাকাণ্ডে তারই সম্পৃক্ততা পায় পুলিশ ব্যুরো অব ইনভেস্টিগেশন (পিবিআই)। এরপর গত বছরের ১২ মে বাবুল আক্তারের মামলায় চূড়ান্ত প্রতিবেদন জমা দেয় পিবিআই। ওই দিনই বাবুল আক্তারকে প্রধান আসামি করে পাঁচলাইশ থানায় আরেকটি মামলা করেন মিতুর বাবা মোশাররফ হোসেন। এই মামলায় বাবুলকে গ্রেফতার দেখিয়ে ওইদিনই আদালতে পাঠায় পিবিআই। সেই থেকে কারাগারে আছেন বাবুল। ইতোমধ্যে মিতু হত্যা মামলায় বাবুল আক্তারসহ সাত জনের বিরুদ্ধে আদালতে অভিযোগপত্র দাখিল করেছে পিবিআই।",bn,2023-01-11T16:05:31+06:00
Banglatribune,‘স্বাধীনতাবিরোধীদের কেউ কেউ নব্য আওয়ামী লীগার হয়েছে’,politics,https://www.banglatribune.com/politics/awami-league/781034/%E2%80%98%E0%A6%B8%E0%A7%8D%E0%A6%AC%E0%A6%BE%E0%A6%A7%E0%A7%80%E0%A6%A8%E0%A6%A4%E0%A6%BE%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80%E0%A6%A6%E0%A7%87%E0%A6%B0-%E0%A6%95%E0%A7%87%E0%A6%89-%E0%A6%95%E0%A7%87%E0%A6%89-%E0%A6%A8%E0%A6%AC%E0%A7%8D%E0%A6%AF-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97%E0%A6%BE%E0%A6%B0,"মৎস্য ও প্রাণিসম্পদ মন্ত্রী শ ম রেজাউল ক‌রিম বলেছেন, স্বাধীনতাবিরোধীদের কেউ কেউ নব্য আওয়ামী লীগার হয়েছে। তারা আমাদের চেয়ে বেশি ‘জয় বাংলা’ স্লোগান দেন। কিন্তু মৌলিক চরিত্র তাদের ভেতরে সুপ্ত আছে। সময় হলে তারা সেই চরিত্র নিয়ে আবারও হাজির হতে পারে।’,মঙ্গলবার (১১ জানুয়ারি) জাতীয় প্রেসক্লাবে জাতির পিতা বঙ্গবন্ধু শেখ মুজিবুর রহমানের ‘স্বদেশ প্রত্যাবর্তন দিবস’ উপলক্ষে ‘সম্প্রীতি বাংলাদেশ’ আয়োজিত আলোচনা সভায় প্রধান অতিথির বক্তব্যে তিনি একথা বলেন।,সারাদেশে সাম্প্রদায়িকতার বিষবাষ্প ছড়িয়ে আছে বলে মন্তব্য করে রেজাউল ক‌রিম বলেন, ‘কয়েকজন রাজাকার ও স্বাধীনতাবিরোধীকে ফাঁসি দিয়ে সব সাম্প্রদায়িক শক্তিকে বিনাশ করতে পারিনি। সাম্প্রতিক শক্তির উত্তরসূরিরা বাংলাদেশের বিভিন্ন স্থানে— রাজনীতি, প্রশাসন, শিক্ষা প্রতিষ্ঠান, বাহিনীতে সব জায়গায় এখনও তারা বিরাজ করছে ছদ্মবেশে।’,বিএনপি সুযোগ পেলে রাখ লাখ মানুষ মেরে ফেলবে মন্তব্য করে মৎস্য ও প্রাণিসম্পদ মন্ত্রী বলেন, ‘সালাউদ্দিন কাদের চৌধুরীর ফাঁসি হওয়ার পরও বিএনপি অফিসিয়াল রেকর্ড থেকে তাকে সাসপেন্ড করেনি। তারা এখনও সুযোগের অপেক্ষায় আছে। যদি সেই সুযোগ পায়, বাংলাদেশের লাখ লাখ মানুষকে একদিনে মেরে ফেলবে। দেশকে সাম্প্রদায়িক রাষ্ট্রে পরিণত করবে। মুক্তিযুদ্ধে যারা অংশ নিয়েছেন, মুক্তিযুদ্ধের চেতনায় যারা বিশ্বাস করেন, তাদের অপরাধী হিসেবে চিহ্নিত করা হবে। তাদের জেলে পাঠাবে। মৃত্যুদণ্ড দেবে।’,বঙ্গবন্ধু বিপ্লবী, জাতীয়তাবাদী, ক্ষণজন্মা নেতা ছিলেন মন্তব্য করে শ ম রেজাউল করিম বলেন, ‘তারা বিপ্লবের ধারাবাহিকতা শুরু হয়েছিল ছাত্র জীবন থেকে। যে বাংলাদেশ আমরা পেয়েছি, সেই বাংলাদেশের রূপকার ছিলেন বঙ্গবন্ধু। তিনি যদি ১০ জানুয়ারি ফিরে না আসতেন, তাহলে আমাদের বিজয় অসম্পূর্ণ থাকতো। তিনি যেদিন বাংলাদেশে ফিরে এসেছেন, সেদিন বাংলাদেশ পরিপূর্ণতা পেয়েছিল।’,সম্প্রী‌তি বাংলা‌দে‌শের আহ্বায়ক পীযুষ ব‌ন্দোপাধ‌্যয়ের সভাপতিত্বে অনুষ্ঠান‌ সঞ্চালনা ক‌রেন ঢাকা বিশ্ব‌বিদ‌্যাল‌য়ের শিক্ষক অধ‌্যাপক চন্দ্রনাথ পোদ্দার। বিশেষ অথি‌তি হি‌সে‌বে উপ‌স্থিত ছি‌লেন— ঢাকা বিশ্ব‌বিদ‌্যাল‌য়ের শিক্ষক স‌মি‌তির সাধারণ সম্পাদক অধ‌্যাপক ড. জিনাত হুদা, জাতীয় প্রেস ক্লা‌বের সাধারণ সম্পাদক ও ভোরের কাগজের সম্পাদক শ‌্যামল দত্ত, সম্প্রী‌তি বাংলা‌দেশ ঢাকা বিশ্ব‌বিদ‌্যালয় শাখার আহ্বায়ক অধ‌্যাপক ড.বিমান বড়ুয়াসহ প্রমুখ।",bn,2023-01-11T16:08:13+06:00
Banglatribune,জয়পুরহাটে মাদক মামলায় একজনের যাবজ্জীবন,country,https://www.banglatribune.com/country/rajshahi/781037/%E0%A6%9C%E0%A7%9F%E0%A6%AA%E0%A7%81%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%AE%E0%A6%BE%E0%A6%A6%E0%A6%95-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%8F%E0%A6%95%E0%A6%9C%E0%A6%A8%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8,"জয়পুরহাটে মাদক মামলায় বজলুর রহমান নামে এক ব্যক্তির যাবজ্জীবন কারাদণ্ড দিয়েছেন আদালত। বুধবার (১১ জানুয়ারি) দুপুরে অতিরিক্ত জেলা ও দায়রা জজ আব্বাছ উদ্দিন এই রায় ঘোষণা করেন।,দণ্ডপ্রাপ্ত বজলুর রহমান জয়গপুরহাট সদরের ঈশ্বরপুর গ্রামের মৃত ছমির উদ্দিনের ছেলে। তিনি পলাতক রয়েছেন। ,জয়পুরহাট জজ কোর্টের সরকারি কৌঁসুলি অ্যাভোকেট নৃপেন্দ্রনাথ মন্ডল বিষয়টি নিশ্চিত করেছেন।,মামলার এজাহার সূত্রে জানা গেছে, ২০০৬ সালের ১৬ অক্টোবর সদর উপজেলার ঈশ্বরপুর এলাকায় বজলুর রহমানের বাড়িতে তল্লাশি চালায় র‍্যাপিড অ্যাকশন ব্যাটালিয়ন (র‍্যাব)। এ সময় ওই বাড়ির একটি কার্টন থেকে ২০৪ বোতল ফেনসিডিল উদ্ধার করা হয়। এরপর তাকে গ্রেফতার করে র‍্যাব। দীর্ঘ সাক্ষ্যপ্রমাণ শেষে অতিরিক্ত জেলা ও দায়রা জজ আদালতের বিচারক আব্বাছ উদ্দিন বজলুর রহমানের যাবজ্জীবন কারাদণ্ড দিয়েছেন।,এ মামলায় রাষ্ট্রপক্ষে আইনজীবী ছিলেন অ্যাডভোকেট নৃপেন্দ্রনাথ মন্ডল, অ্যাডভোকেট উদয় কুমার সিং। আসামিপক্ষে আইনজীবী ছিলেন অ্যাডভোকেট রায়হান নবী।",bn,2023-01-11T16:28:44+06:00
Banglatribune,টঙ্গীতে বাসের ধাক্কায় স্কুল শিক্ষার্থী নিহত,others,https://www.banglatribune.com/others/781038/%E0%A6%9F%E0%A6%99%E0%A7%8D%E0%A6%97%E0%A7%80%E0%A6%A4%E0%A7%87-%E0%A6%AC%E0%A6%BE%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%B8%E0%A7%8D%E0%A6%95%E0%A7%81%E0%A6%B2-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%A8%E0%A6%BF%E0%A6%B9%E0%A6%A4,"গাজীপুরের টঙ্গীতে বাসের ধাক্কায় অন্তরা আক্তার (১৭) নামে এক স্কুল শিক্ষার্থী নিহত হয়েছে। বুধবার (১১ জানুয়ারি) বেলা সাড়ে ১২টার দিকে টঙ্গী কলেজ গেট এলাকায় এ দুর্ঘটনা ঘটে। পরে ঢাকা মেডিক্যাল কলেজ (ঢামেক) হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। ঢামেক পুলিশ ফাঁড়ির পরিদর্শক মো. বাচ্চু মিয়া এ তথ্য জানান।,অন্তরা স্থানীয় শাহাজউদ্দিন উচ্চ বিদ্যালয়ের দশম শ্রেণির শিক্ষার্থী (এসএসসি পরিক্ষার্থী) ছিল। সে টঙ্গী চেরাগআলী দত্তপাড়া নাসিমুল হাসান বাবুর মেয়ে। দুই বোনের মধ্যে সে ছিল বড়। তার বাবা বায়িং হাউজে চাকরি করেন।,নিহতের ছোট বোন উমি আক্তার জানায়, অন্তরা বাসা থেকে কলেজ গেট এলাকায় গিয়েছিল। সেখানে রাস্তা পার হওয়ার সময় একটি বাস তাকে ধাক্কা দেয়। এতে সে গুরতর আহত হয়। উদ্ধার করে প্রথমে স্থানীয় হাসপাতাল পরে ঢামেক হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।,বাচ্চু মিয়া বলেন, ‘ময়নাতদন্তের জন্য মরদেহটি হাসপাতাল মর্গে রাখা হয়েছে। বিষয়টি সংশ্লিষ্ট থানাকে জানানো হয়েছে।’, ",bn,2023-01-11T16:40:37+06:00
Banglatribune,ভিক্ষুক ও ভিক্ষাজীবী,columns,https://www.banglatribune.com/columns/781040/%E0%A6%AD%E0%A6%BF%E0%A6%95%E0%A7%8D%E0%A6%B7%E0%A7%81%E0%A6%95-%E0%A6%93-%E0%A6%AD%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%9C%E0%A7%80%E0%A6%AC%E0%A7%80,"সামাজিক নিরাপত্তা বেষ্টনীর বিভিন্ন কর্মসূচি থাকা সত্ত্বেও ঢাকা শহরে কেন ভিক্ষুক? গত বছরের ৬ নভেম্বর, জাতীয় সংসদ অধিবেশনে প্রশ্নোত্তর পর্বে সমাজকল্যাণমন্ত্রীকে এই প্রশ্নটি করেছিলেন আওয়ামী লীগ দলীয় সংসদ সদস্য এ কে এম রহমতুল্লাহ। বলা বাহুল্য, মন্ত্রী গতানুগতিক উত্তর দিয়েছিলেন। বলেছিলেন, ঢাকা শহরে ভিক্ষুকদের উৎপাত নিরসনে পরিকল্পনা গ্রহণ করা হয়েছে।,কিন্তু ভিক্ষুক কমেনি। শহরের বড় রাস্তা ছেড়ে, ঘনবসতি এলাকা পূর্ণ করে ভিক্ষার হাত এখন পুরো শহর এলাকারও অলিতে গলিতে। উন্নয়নের যত প্রচেষ্টাই থাকুক, যত গল্পই বলা হোক, দ্রব্যমূল্যের ঊর্ধ্বগতি এবং জীবনযাত্রার ব্যয় বাড়ায় মানুষ অভাব সামলে নিতে পারছে না। এবং সে কারণেই শহরে অভাবী মানুষ হাত পাতছে মানুষের কাছে। বাস্তবতা হলো, বাড়িতে-বাড়িতে, পাড়ায়-পাড়ায় এখন যে হারে ভিক্ষুক আসে সেটি কয়েক বছর আগেও এমন ছিল না। তবে প্রকৃত অভাবীর পাশাপাশি প্রচুর পেশাদার ভিক্ষাজীবী যে আছে, সেটাও অস্বীকার করার উপায় নেই।,এ কথা বললে অত্যুক্তি হবে না যে ঢাকা এখন ভিক্ষুকের হাট। রাস্তায়, ফুটপাতে, ট্রাফিক সিগন্যালে, পাড়ায় পাড়ায় বাড়িঘরের সামনে শুধু ভিক্ষুক আর ভিক্ষুক। সারা দেশের রেলস্টেশন, বাস টার্মিনাল, এয়ারপোর্ট, হাসপাতাল, স্কুল-কলেজের সামনে, মাজার, বাসাবাড়ি, রাস্তাঘাটে অজস্র ভিক্ষুক। পুরো দেশ দূরে থাক, শুধু এই ঢাকা শহরে কত ভিক্ষুক আছে তার সঠিক পরিসংখ্যান কারও জানা নেই।,ঢাকার গুরুত্বপূর্ণ সড়ক, কূটনৈতিক এলাকায় ভিক্ষাবৃত্তি এবং সামগ্রিকভাবে রাজধানীকে ভিক্ষাবৃত্তিমুক্ত রাখার সিদ্ধান্ত ছিল খুবই গুরুত্বপূর্ণ। একসময় ঢাকাকে ভিক্ষুকমুক্ত করতে ভ্রাম্যমাণ আদালতের সক্রিয়তাও ছিল। এখন অভিযান বন্ধ থাকায় ভিক্ষুক বাড়ছে দেদার। রাজধানীর গুলশান, বনানী ও ধানমন্ডি এলাকা ভিক্ষুকদের জন্য নিষিদ্ধ হিসেবে পরিচিত। আইন অনুযায়ী এই তিন এলাকা ভিক্ষুকমুক্ত থাকার কথা। কিন্তু প্রকৃতপক্ষে দেখা গেছে উল্টো চিত্র। গুলিস্তান, ফার্মগেট বা যাত্রাবাড়ির চেয়ে এখন এসব অঞ্চলেই ভিক্ষুকের সংখ্যা বেশি। তাই ভিক্ষুকমুক্ত সাইনবোর্ড এখন এক প্রহসনে পরিণত হয়েছে।,বাংলাদেশের আইনে ভিক্ষাবৃত্তিকে সহায়তাকারী বা এ ধরনের কাজের সঙ্গে জড়িত অপরাধে অন্তত তিন বছরের কারাবাসের বিধান রয়েছে। সরকারও এই ধরনের কাজে উৎসাহদানকারী চক্রের দমনে কঠিন ব্যবস্থা নেওয়ার কথা নানা সময়ে বলেছে। কিন্তু তারপরেও কাজের কাজ কিছু হচ্ছে না। ২০১০ সালে দেশে ভিক্ষাবৃত্তির মতো অমর্যাদাকর পেশা থেকে নিবৃত্ত করার লক্ষ্যে ভিক্ষাবৃত্তিতে নিয়োজিত জনগোষ্ঠীর আবাসন, ভরণ-পোষণ এবং বিকল্প কর্মসংস্থানের জন্য সরকারের রাজস্ব খাতের অর্থায়নে এই কাজে নিয়োজিত জনগোষ্ঠীর পুনর্বাসন ও বিকল্প কর্মসংস্থান কর্মসূচি নেওয়া হয়েছিল। এ কাজে বিভিন্ন এনজিওকে যুক্ত করা হয়েছিল। উদ্যোগ ছিল ভিক্ষুকদের নিজ নিজ জেলায় পুনর্বাসন করার। কিন্তু সেগুলো কোনও কাজে আসেনি।,তাহলে সমাধান আসলে কোথায়? শাসন ব্যবস্থা পরিচালনাকারীদের সেটা নিয়ে ভাবতে হবে। প্রথমে ভাবতে হবে বৈষম্য নিয়ে। আর্থিক অসাম্য দূর না হলে আমাদের সব সংকল্প ব্যর্থ হয়ে যাবে। যারা নীতিনির্ধারণী জায়গায় আছেন, তাদের মানতে হবে যে পরিস্থিতি সঙ্গিন। সমস্যাটি সমৃদ্ধির নয়, আর্থিক প্রবৃদ্ধির হারেরও নয়। অতিমারির ধাক্কা, রাশিয়া-ইউক্রেন যুদ্ধের কারণেও শুধু নয়। উৎপাদনের সমস্যাও নয়, সমস্যাটি বণ্টনের, সমস্যা রাষ্ট্রের দৃষ্টিভঙ্গিতে। মানুষের জন্য সৃষ্ট রাষ্ট্র তার শাসনপ্রণালিতে মানুষের জন্য কোনও ভাবনা রেখেছে কিনা সমস্যা সেখানে।,আমাদের প্রবৃদ্ধি আর মাথাপিছু আয় বাড়ার বড় গল্প চালু আছে। কিন্তু সেই বৃদ্ধির সুফল সাধারণ মানুষের কাছে পৌঁছে দেওয়া সম্ভব হয়েছে কিনা সেটা ভাবা হয়নি একদম গভীরে গিয়ে। অথচ মানুষের আর্থিক বৃদ্ধির ভাগীদার হওয়ার অধিকার অনস্বীকার্য। বাংলাদেশের মানুষের মাঝে আর্থিক বৈষম্য বৃদ্ধি, অধিকতর মানুষের ক্রমশ অভাবের অতলে পৌঁছে যাওয়ার দৃষ্টান্ত এই ভিক্ষুক বেড়ে যাওয়া। অতিমারি, হরেক ধাক্কায় নাজেহাল এই বিপুল জনগোষ্ঠীর জন্য রাষ্ট্রীয় দায়িত্বের কথা কোথাও সেভাবে উচ্চারিত হয় না। ধনী আরও ধনী হচ্ছেন, আর গরিব আরও গরিব। আর দরিদ্র শ্রেণির মানুষেরই একটি অংশ বেকার, কর্মহীন বা অসুস্থ হয়ে ভিক্ষাবৃত্তির পথে পা বাড়াচ্ছে।,ভিক্ষাবৃত্তি কোনও স্বীকৃত পেশা নয়, কোনও শোভন পেশাও নয়। শারীরিকভাবে অক্ষম, দৈহিকভাবে প্রতিবন্ধী ভিক্ষুকের পাশাপাশি আছে বিধবা, তালাকপ্রাপ্ত ও স্বামী পরিত্যক্তা নারীরা। এর বাইরে বেকারত্ব, প্রাকৃতিক দুর্যোগে ক্ষতিগ্রস্ত ও কর্মসংস্থান সংকটের কারণে যেমন ভিক্ষুক বাড়ছে, তেমনি আছে শ্রম বিমুখতা।,ভিক্ষাবৃত্তি একটি সামাজিক অনাচার– এই দৃষ্টিভঙ্গি থেকে এর প্রতিকার খুঁজতে হবে সরকারকে। অবশ্যই প্রচুর অভাবী মানুষ বাধ্য হয়ে ভিক্ষা করছে, তবে অনেকে ভিক্ষাবৃত্তিকে পেশা হিসেবে নিয়েছে। ভিক্ষাবৃত্তিকে কেন্দ্র করে গড়ে উঠেছে বিভিন্ন চক্র। আমরা জানি সারা দেশকে ভিক্ষুকমুক্ত করা সম্ভব নয়। কিন্তু কোনও পক্ষকেই প্রশ্রয় দেওয়ার সুযোগ নেই। আইনশৃঙ্খলা বাহিনীর তদারকি বাড়ানোর পাশাপাশি স্থানীয় সরকার প্রতিষ্ঠানগুলোর সক্রিয় ভূমিকা প্রয়োজন।,ভিক্ষুক পুনর্বাসনের ক্ষেত্রে স্বল্প, মধ্য ও দীর্ঘমেয়াদি পরিকল্পনার কথা আমরা অনেক শুনেছি। এগুলোতে কোনও কাজ হবে না। সরাসরি ভিক্ষাবৃত্তিকে নিষিদ্ধ করতে হবে। ভিক্ষাবৃত্তি যেমন কোনও পেশা নয়, তেমনি ভিক্ষা দেওয়ার নামে কোনও একজনকে করুণা করাও কোনও সুনাগরিকের কাজ নয়।",bn,2023-01-11T16:48:20+06:00
Banglatribune,‘সরকারের পতন ঘটাতে না পারলে কান ধরে ওঠবস করে বিদায় নেবেন বলুন’,politics,https://www.banglatribune.com/politics/awami-league/781036/%E2%80%98%E0%A6%B8%E0%A6%B0%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%AA%E0%A6%A4%E0%A6%A8-%E0%A6%98%E0%A6%9F%E0%A6%BE%E0%A6%A4%E0%A7%87-%E0%A6%A8%E0%A6%BE-%E0%A6%AA%E0%A6%BE%E0%A6%B0%E0%A6%B2%E0%A7%87-%E0%A6%95%E0%A6%BE%E0%A6%A8-%E0%A6%A7%E0%A6%B0%E0%A7%87-%E0%A6%89%E0%A6%A0%E0%A6%AC%E0%A6%B8-%E0%A6%95%E0%A6%B0%E0%A7%87-%E0%A6%AC%E0%A6%BF%E0%A6%A6%E0%A6%BE%E0%A7%9F,"আওয়ামী লীগের সভাপতিমণ্ডলীর সদস্য জাহাঙ্গীর কবির নানক বলেছেন, মির্জা ফখরুল সাহেব কারাগার থেকে বের হয়েছেন। তিনি কারাগার থেকে বের হয়ে বলেছেন সরকারের পতন না ঘটিয়ে ঘরে ফিরবেন না। সরকারের পতন হবে না। কারণ, এই সরকার জনগণের সরকার। এই সরকার শান্তির সপক্ষের সরকার, এই সরকার উন্নয়নের সরকার। এই সরকারের পতন ঘটানো যাবে না।,মির্জা ফখরুল ইসলামকে উদ্দেশ করে জাহাঙ্গীর কবির নানক বলেন, আপনি বলুন যদি এই সরকারের পতন না ঘটাতে পারেন তাহলে ওই নয়াপল্টনে কান ধরে ওঠবস করে রাজনীতি থেকে বিদায় নেবেন। সেই ওয়াদা বাংলার জনগণের কাছে করতে হবে।,বুধবার (১১ জানুয়ারি) বঙ্গবন্ধুর স্বদেশ প্রত্যাবর্তন দিবস উপলক্ষে রাজধানীর ফার্মগেটে ঢাকা মহানগর উত্তর যুবলীগের এক সমাবেশে তিনি এসব কথা বলেন।, ,১৫ আগস্টের চক্রান্তকারীরা আবার ষড়যন্ত্র শুরু করেছে দাবি করে তিনি বলেন, সেই চক্র প্রধানমন্ত্রী শেখ হাসিনার নেতৃত্বে দেশের অগ্রগতি-উন্নয়নকে বাধাগ্রস্ত করতে চায়। ১০ ডিসেম্বর ও ৩০ ডিসেম্বর যেভাবে তাদের আন্দোলন প্রতিহত করা হয়েছে, আজও তাদের গণ কর্মসূচি ব্যর্থ করা হবে।,আওয়ামী লীগের যুগ্ম সাধারণ সম্পাদক আ ফ ম বাহাউদ্দিন নাছিম বলেন, যারা জাতির পিতাকে হত্যা করতে পারে, যারা জাতির পিতাকে সপরিবারে হত্যা করতে পারে, যারা জেলখানায় জাতীয় চার নেতাকে হত্যা করতে পারে, তারা আর যাই হোক এ দেশের মঙ্গল কামনা করতে পারে না। ওরা খুনি। তাদের ঐক্যবদ্ধভাবে প্রতিহত করতে হবে।,আওয়ামী লীগের সাংগঠনিক সম্পাদক মির্জা আজম বলেন, বিএনপি কর্মসূচি পালন করে সরকার হটানোর জন্য। তারা ক্ষমতায় থাকাকালীন সময়েও আওয়ামী লীগের নেতাকর্মীদের ওপর অনেক অত্যাচার করেছে। কিন্তু প্রধানমন্ত্রী শেখ হাসিনা ক্ষমতায় এসে উন্নয়নের মাধ্যমে দেশের চেহারা পরিবর্তন করে দিয়েছেন। তারা আবারও যদি রাস্তায় নামতে চায়, তখনই প্রতিহত করা হবে।,যুবলীগের চেয়ারম্যান শেখ ফজলে শামস পরশ বলেন, অপরাধের দায়ে বিএনপি-জামায়াতকে মানুষের কাছে ক্ষমা চাইতে হবে। যুবলীগ তাদের অনেক ছাড় দিয়েছে, সামনে ছাড় দেওয়া হবে না। আরেকবার মানুষের গায়ে হাত দিলে যুবলীগ সমুচিত জবাব দেবে।,ঢাকা মহানগর উত্তর যুবলীগের ভারপ্রাপ্ত সভাপতি জাকির হোসেন বাবুলের সভাপতিত্বে সমাবেশে আরও বক্তব্য রাখেন যুবলীগের সাধারণ সম্পাদক মাইনুল হোসেন খাঁন নিখিল, যুবলীগের যুগ্ম সাধারণ সম্পাদক ব্যারিস্টার শেখ নাঈম, রফিকুল আলম জোয়ার্দার সৈকত, সাংগঠনিক সম্পাদক আবু মনির মো. শহিদুল হক রাসেল, উত্তরের সাধারণ সম্পাদক ইসমাইল হোসেন, সাংগঠনিক সম্পাদক শাহাদাত হোসেন সেলিম প্রমুখ।",bn,2023-01-11T16:20:41+06:00
Banglatribune,‘যেকোনও মুহূর্তে সরকারের পদত্যাগের সংবাদ পাবে দেশের জনগণ’,country,https://www.banglatribune.com/country/khulna/781041/%E2%80%98%E0%A6%AF%E0%A7%87%E0%A6%95%E0%A7%8B%E0%A6%A8%E0%A6%93-%E0%A6%AE%E0%A7%81%E0%A6%B9%E0%A7%82%E0%A6%B0%E0%A7%8D%E0%A6%A4%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%AA%E0%A6%A6%E0%A6%A4%E0%A7%8D%E0%A6%AF%E0%A6%BE%E0%A6%97%E0%A7%87%E0%A6%B0-%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%AA%E0%A6%BE%E0%A6%AC%E0%A7%87,"অবিলম্বে সরকারকে পদত্যাগ ও সংসদ বিলুপ্ত করে নির্দলীয় নিরপেক্ষ সরকারের অধীনে নির্বাচনের দাবি জানিয়ে বিএনপির ভাইস চেয়ারম্যান শামসুজ্জামান দুদু বলেছেন, ‘এ সরকারের অধীনে আর কোনও নির্বাচন নয়। যেকোনও মুহূর্তে সরকারের পদত্যাগের সংবাদ পাবে দেশের জনগণ। আগামীর বাংলাদেশ খালেদা জিয়ার বাংলাদেশ। আগামী দিনের বাংলাদেশ তারেক রহমানের বাংলাদেশ হবে। বিদ্যুৎ, তেল, গ্যাসসহ দ্রব্য মূল্যের সীমাহীন ঊর্ধ্বগতির প্রতিবাদে আগামী ১৬ জানুয়ারি দেশব্যাপী বিক্ষোভ কর্মসূচি পালিত হবে। সেই কর্মসূচি থেকে সরকার পতনের পরবর্তী বড় কর্মসূচি ঘোষণা করা হবে।’,বুধবার (১১ জানুয়ারি) খুলনা মহানগরীর কেডি ঘোষ রোডে বিএনপির গণঅবস্থান কর্মসূচিতে প্রধান অতিথির বক্তব্যে তিনি এ কথা বলেন। বর্তমান সংসদ বাতিল, নির্দলীয় নিরপেক্ষ ও তত্ত্বাবধায়ক সরকারের অধীনে নির্বাচনসহ ১০ দফা এবং বিএনপি চেয়ারপারসন খালেদা জিয়াসহ দলের নেতৃবৃন্দের মুক্তির দাবিতে যুগপৎ আন্দোলনের অংশ হিসেবে এ গণঅবস্থান কর্মসূচি পালিত হচ্ছে।,দুদু বলেন, ‘শেখ হাসিনার সময় শেষ। দেশের মানুষ জেগে উঠেছে, কখন কী হয় বলা যায় না। অবিলম্বে পদত্যাগ না করলে করুণ পরিণতি হবে। পুলিশ ও শাসক দলের ক্যাডার দিয়ে গণতন্ত্র ও মুক্তিকামী বিএনপির নেতাকর্মীদের আর দমিয়ে রাখা যাবে না। দেশের জনগণ এদেরকে প্রতিরোধ করতে মাঠে নেমে পড়েছে। সরকার একদলীয় শাসন কায়েম করার যে ষড়যন্ত্র করছে দেশের জনগণ সেটা হতে দেবে না। আন্দোলনের মাধ্যমে আমরা খালেদা জিয়াকে মুক্ত করবো।’",bn,2023-01-11T16:48:41+06:00
Banglatribune,আ.লীগ ক্ষমতায় এলে দেশের উন্নয়নের ধারা অব্যাহত রাখবে: প্রধানমন্ত্রী,national,https://www.banglatribune.com/national/781043/%E0%A6%86.%E0%A6%B2%E0%A7%80%E0%A6%97-%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE%E0%A7%9F-%E0%A6%8F%E0%A6%B2%E0%A7%87-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8%E0%A7%87%E0%A6%B0-%E0%A6%A7%E0%A6%BE%E0%A6%B0%E0%A6%BE-%E0%A6%85%E0%A6%AC%E0%A7%8D%E0%A6%AF%E0%A6%BE%E0%A6%B9%E0%A6%A4,"প্রধানমন্ত্রী ও আওয়ামী লীগ সভাপতি শেখ হাসিনা বলেছেন, এই বছরের শেষে অথবা আগামী বছরের শুরুতে অনুষ্ঠেয় পরবর্তী সাধারণ নির্বাচনে আমরা যদি ক্ষমতায় আসতে পারি, তাহলে আমরা দেশের আর্থ-সামাজিক অগ্রগতির প্রক্রিয়া অব্যাহত রাখবো এবং জনগণের সেবা করবো।,চীনের কমিউনিস্ট পার্টির (সিপিসি) কেন্দ্রীয় কমিটির আন্তর্জাতিক বিভাগের সহকারী মন্ত্রী চেন ঝোয়া বুধবার (১১ জানুয়ারি) গণভবনে সৌজন্য সাক্ষাৎ করতে এলে প্রধানমন্ত্রী শেখ হাসিনা এ কথা বলেন।,বৈঠকে শেখ হাসিনা বলেন, গত ১৪ বছরে বাংলাদেশ ঘুরে দাঁড়িয়েছে। কারণ, তার সরকার বাংলাদেশের সার্বিক উন্নয়ন নিশ্চিত করতে অক্লান্ত পরিশ্রম করে যাচ্ছে এবং দেশবাসী বর্তমানে এর সুফল পাচ্ছেন।,শেখ হাসিনা বাঙালির অগ্রযাত্রায় চীনের সহযোগিতাকে স্বাগত জানিয়ে ২০৪১ সালের মধ্যে একটি উন্নত ও সমৃদ্ধ বাংলাদেশ গড়তে দেশটির সহায়তা আরও বৃদ্ধি পাবে বলে আশা প্রকাশ করেন। এ প্রসঙ্গে প্রধানমন্ত্রী পদ্মা সেতু এবং দক্ষিণ এশিয়ার মধ্যে সর্ব প্রথম কর্ণফুলী ট্যানেলের মতো বিভিন্ন মেগা প্রকল্পে চীনের সহায়তার কথা স্মরণ করেন। তিনি বাংলাদেশে বিশেষ করে চট্টগ্রামের মিরেরসরাইয়ের বঙ্গবন্ধু শেখ মুজিব শিল্প নগরীতে বড় আকারের চীনা বিনিয়োগের আহ্বান জানান।, ,প্রধানমন্ত্রী সারাবিশ্বে মানুষের দুর্ভোগ লাগবে রাশিয়া-ইউক্রেন যুদ্ধ বন্ধ করতে বিশ্ব নেতৃবৃন্দের প্রতি আবারও আহ্বান জানান। তিনি বলেন, আমরা যুদ্ধ চাই না, শান্তি চাই।,চীনের ভাইস মিনিস্টার বলেন, তার দেশ ২০৪১ সালের মধ্যে একটি উন্নত ও সমৃদ্ধ দেশ গড়তে প্রত্যাশা অনুযায়ী বাংলাদেশকে সব ধরনের সহায়তা দেবে। তিনি আরও বলেন, তার দেশ ‘সবার সঙ্গে বন্ধুত্ব, কারও সঙ্গে বৈরিতা নয়’ বাংলাদেশের এই বৈদেশিক নীতির প্রতি সমর্থন জানায়।,তিনি বলেন, বাংলাদেশের পররাষ্ট্র নীতি এই অঞ্চলের দেশ সমূহের মধ্যে শান্তিপূর্ণ সহঅবস্থান নিশ্চিত করতে একটি কার্যকর ব্যবস্থা। তিনি আরও বলেন, চীন ও বাংলাদেশের মধ্যকার সম্পর্ক ২০১৬ সালে তার দেশের প্রেসিডেন্টের সফরকালে একটি কৌশলগত অবস্থানে পৌঁছেছে। তিনি বলেন, বাংলাদেশ সফরকালে তার দেশের  প্রেসিডেন্টের দেওয়া সব প্রতিশ্রুতি পর্যায়ক্রমে বাস্তবায়ন করা হবে।,চীনা মন্ত্রী সিপিসি এবং তাদের প্রেসিডেন্ট ঝি জিনপিং এর পক্ষ থেকে আবার বাংলাদেশ আওয়ামী লীগের সভাপতি নির্বাচিত হওয়ায় প্রধানমন্ত্রী শেখ হাসিনাকে অভিনন্দন জানান। তিনি সিপিসি এবং বাংলাদেশ আওয়ামী লীগের মধ্যকার সম্পর্ক জোরদারের মাধ্যমে দল দুটির মধ্যকার দ্বিপক্ষীয় সম্পর্ক উন্নয়নে আগ্রহ প্রকাশ করেন।,অনুষ্ঠানে অ্যাম্বেসেডর অ্যাট লার্জ এম জিয়াউদ্দিন এবং প্রধানমন্ত্রীর কার্যালয়ের সচিব মোহাম্মদ সালাউদ্দিন উপস্থিত ছিলেন। সূত্র: বাসস।",bn,2023-01-11T16:54:40+06:00
Banglatribune,প্যারিসে ট্রেন স্টেশনে ছুরি হামলা,foreign,https://www.banglatribune.com/foreign/europe/781045/%E0%A6%AA%E0%A7%8D%E0%A6%AF%E0%A6%BE%E0%A6%B0%E0%A6%BF%E0%A6%B8%E0%A7%87-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8%E0%A7%87-%E0%A6%9B%E0%A7%81%E0%A6%B0%E0%A6%BF-%E0%A6%B9%E0%A6%BE%E0%A6%AE%E0%A6%B2%E0%A6%BE,"পুলিশ সন্দেহভাজন হামলাকারীকে স্টেশনেই গ্রেফতার করেছে। গ্রেফতারের আগে তাকে গুলি করে আহত করা হয়।,ফরাসি স্বরাষ্ট্রমন্ত্রী গেরাল্ড ডারমানিন টুইটারে লিখেছেন, এক ব্যক্তি বুধবার সকালে প্যারিসের ট্রেন স্টেশনে হামলা চালিয়ে বেশ কয়েকজনকে আহত করেছে।,তিনি আরও লিখেছেন, দ্রুতই তাকে নিষ্ক্রিয় করা হয়েছে। পুলিশের কার্যকর ও সাহসী পদক্ষেপের জন্য ধন্যবাদ।,সকালের ব্যস্ততম সময়ে এই হামলার পর স্টেশনে অনেক ট্রেন বিলম্বের মুখে পড়ে।,হামলাকারীর মোটিভ সম্পর্কে স্পষ্ট কিছু জানা যায়নি। ২০১৫ সালে ইসলামি জঙ্গিদের হামলার পর থেকেই নিরাপত্তা সতর্কতা জারি রেখেছে দেশটি।, ",bn,2023-01-11T16:58:23+06:00
Banglatribune,কুবির লোক প্রশাসন বিভাগে শিক্ষা কার্যক্রম বন্ধ ৪ মাস,my-campus,https://www.banglatribune.com/my-campus/781042/%E0%A6%95%E0%A7%81%E0%A6%AC%E0%A6%BF%E0%A6%B0-%E0%A6%B2%E0%A7%8B%E0%A6%95-%E0%A6%AA%E0%A7%8D%E0%A6%B0%E0%A6%B6%E0%A6%BE%E0%A6%B8%E0%A6%A8-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE-%E0%A6%95%E0%A6%BE%E0%A6%B0%E0%A7%8D%E0%A6%AF%E0%A6%95%E0%A7%8D%E0%A6%B0%E0%A6%AE-%E0%A6%AC%E0%A6%A8%E0%A7%8D%E0%A6%A7-%E0%A7%AA,"কুমিল্লা বিশ্ববিদ্যালয়ের (কুবি) লোক প্রশাসন বিভাগের ২০১৮-১৯ শিক্ষাবর্ষের শিক্ষার্থীদের অ্যাকাডেমিক কার্যক্রম চার মাস ধরে বন্ধ রয়েছে। তিন শিক্ষার্থীর উপস্থিতির শর্ত পূরণ না হওয়ায় পরীক্ষায় বসতে দেয়নি কর্তৃপক্ষ। সেই শিক্ষার্থীদের পরীক্ষা নেওয়ার দাবি তুলে পরীক্ষা বর্জন করেন একই ব্যাচের শিক্ষার্থীরা। পরে অ্যাকাডেমিক কাউন্সিলের হস্তক্ষেপে ওই পরীক্ষা আয়োজন হলেও, ফরম পূরণ করা দুই শিক্ষার্থীকে পরীক্ষায় বসতে দেওয়া হয়নি। অথচ তাদের উপস্থিতির হার ফরম পূরণ শুরুর আগেই জানিয়ে পরীক্ষায় বসতে পারবেন কি-না, তা অবগত করার দায়িত্ব ছিল বিভাগের।,ওই ব্যাচের আরেক শিক্ষার্থী অসুস্থতার কারণে ২০১৮-১৯ শিক্ষাবর্ষের শিক্ষার্থীদের সঙ্গে যুক্ত হয়েছিলেন। কিন্তু এবার উপস্থিতির শর্ত পূরণ না করতে পারায় তার ছাত্রত্ব বাতিল হতে যাচ্ছে।,এদিকে এসব বিষয় নিয়ে চার মাস ধরে অ্যাকাডেমিক কার্যক্রম বন্ধ করার দায় পুরোপুরি শিক্ষার্থীদের ওপরেই দিচ্ছেন বিভাগটির প্রধান। অন্যদিকে বিশ্ববিদ্যালয়ের উপ-উপাচার্য বিষয়টিকে বলছেন ‘দুঃখজনক’। আর উপাচার্য বলছেন, ‘নিয়মের বাইরে গিয়ে অ্যাকাডেমিক কাউন্সিলে মানবিক কোনো সিদ্ধান্ত আসেনি, পরীক্ষা পেছানোর কালচার নিয়ে অসন্তুষ্ট অ্যাকাডেমিক কাউন্সিল।’,ঘটনা জানতে ওই ব্যাচের একাধিক শিক্ষার্থীর সঙ্গে যোগাযোগ করলে, তারা শুরুতে ‘বিভাগের ভয়ে’ কথা বলতে রাজি হননি। পরে নাম প্রকাশ না করার শর্তে মুখ খোলেন।,শিক্ষার্থীরা জানান, এই ঘটনায় তাদের মধ্যে চরম ক্ষোভ বিরাজ করছে। করোনার দীর্ঘ ক্ষতির পর নতুন করে চার মাস অ্যাকাডেমিক কার্যক্রম বন্ধ থাকায় অন্য সব বিভাগের তুলনায় পিছিয়ে পড়েছেন তারা। এমন পরিস্থিতিতে চরম হতাশায় রয়েছেন শিক্ষার্থীরা।,লোক প্রশাসন বিভাগে খোঁজ নিয়ে জানা যায়, গত বছরের ২২ আগস্ট ২০১৮-১৯ শিক্ষাবর্ষের শিক্ষার্থীদের ষষ্ঠ সেমিস্টার পরীক্ষা হওয়ার কথা ছিল। কিন্তু উপস্থিতির শর্ত পূরণ না হওয়ায় তিন শিক্ষার্থী পরীক্ষায় অংশগ্রহণের অনুমতি পাননি। অথচ তাদের ফরম ফিলাপ করা ও টাকা জমা দিতে দেওয়া হয়েছে। এমনকি বিভাগে তাদের কাগজপত্র জমা দেওয়ার সময়ও জানানো হয়নি তারা পরীক্ষায় অংশগ্রহণ করতে পারবেন না। ফরম ফিলাপের সব কাজ শেষ হওয়ার পর তাদের জানানো হয়, তারা উপস্থিতির শর্ত পূরণ না করায় পরীক্ষায় অংশগ্রহণ করতে পারবেন না।,বিভাগের এমন সিদ্ধান্তের প্রতিবাদ জানান ওই ব্যাচের সব শিক্ষার্থী। তারা সহপাঠী তিন জনকে নিয়ে পরীক্ষায় বসতে চেয়ে বিভাগীয় প্রধানের সঙ্গে আলোচনা করেন। কিন্তু কোনও সুরাহা না হওয়ায় শেষ পর্যন্ত পরীক্ষা বর্জনের সিদ্ধান্তে নেন তারা।,শিক্ষার্থীরা জানান, পরীক্ষায় বসতে লিখিত আবেদন, উপাচার্যের সঙ্গে সাক্ষাৎসহ বিভিন্ন প্রক্রিয়ায় দ্বারে দ্বারে ঘুরেও সমাধান পাননি তারা। এভাবে কেটে যায় চার মাস। এ ঘটনা পরে অ্যাকাডেমিক কাউন্সিলে গেলে উপস্থিতির শর্ত পূরণ করতে না পারা তিন শিক্ষার্থীকে ছাড়াই ২ জানুয়ারি থেকে চার মাস ধরে আটকে থাকা পরীক্ষা কার্যক্রম শুরু করা হয়।,শিক্ষার্থীরা চেয়েছেন, ফরম পূরণ যেহেতু হয়ে গেছে, বিভাগ থেকে সবাইকে পরীক্ষায় অংশগ্রহণের সুযোগ দেওয়া হোক। তাই সবাই একমত হয়ে পরীক্ষা বর্জন করেছিলেন। কিন্তু পরে এটিই তাদের জন্য কাল হয়ে দাঁড়ায়।,নাম প্রকাশে অনিচ্ছুক এক শিক্ষার্থী বলেন, ‘বিভাগ থেকে আমরা শুধুই অবহেলা পেয়েছি। চারটি মাস অ্যাকাডেমিক কার্যক্রম থেকে দূরে ছিলাম। এতে আমাদের অপূরণীয় ক্ষতি হয়েছে।’,আরেক শিক্ষার্থী বলেন, ‘পরিবার থেকে বাবা-মা পড়াশোনা কতদূর জানতে চাইলে কোনও উত্তর দিতে পারি না। হতাশায় দিন কাটছে। এভাবে পড়াশোনা বিচ্ছিন্ন থাকবো এতদিন এটা কল্পনাও করিনি। পারিবারিক চাপে ও বিভাগের শিক্ষার্থীদের প্রতি শিক্ষকদের এমন অবহেলায় অনেকেরই স্বপ্ন ভঙ্গ হয়েছে।’,ছাত্রত্ব বাতিল হতে চলা সেই শিক্ষার্থী বলেন, ‘আমি ইনকোর্সের সবকিছু সম্পন্ন করেছি। চারটি কোর্সের মাঝে দুটি কোর্সে আমার ৬০ শতাংশের বেশি উপস্থিতি রয়েছে। আর দুটিতে ৩৫ শতাংশ করে উপস্থিতি। কারণ ক্লাস খুব বেশি নেওয়া হয়নি, যা নেওয়া হয়েছে কোর্সের শুরুতেই হয়েছে। অথচ আমাকে কখনও জানানো হয়নি এই দুই কোর্সে আমার উপস্থিতি কম; পরীক্ষায় অংশগ্রহণের সুযোগ নাও পেতে পারি।’,তিনি আরও বলেন, ‘সবকিছু ঠিকঠাকই ছিল। আমি ফরম পূরণ করেছি, ব্যাংকে টাকা জমা দিয়েছি। এমনকি বিভাগেও কাজগপত্র জমা দেওয়ার সময়েও বিষয়টা আমাকে জানায়নি বিভাগ। পরেব জানানো হয়, আমার উপস্থিতির শর্ত পূরণ হয়নি, আমি পরীক্ষা দিতে পারবো না।’,এদিকে চার মাস পিছিয়ে যাওয়ার সম্পূর্ণ দায় শিক্ষার্থীদের উপরই দিচ্ছেন বিভাগীয় প্রধান মোসা. শামসুন্নাহার। তিনি বলেন, ‘তারা ইচ্ছা করেই পরীক্ষা দেয়নি। তাদের দাবি ছিল সহপাঠীদের সাথেই পরীক্ষায় দেবে। কিন্তু তাদের উপস্থিতির শর্ত পূরণ হয়নি। তারা উপাচার্যের সঙ্গেও এ বিষয়ে কথা বলেছে। অ্যাকাডেমিক কাউন্সিলেও তাদের ছাড়া পরীক্ষা আয়োজনের সিদ্ধান্ত আসে। তিন শিক্ষার্থীকে এখানে বিভাগের বা পরীক্ষা কমিটির কোনও দায় নেই। ওরা পরীক্ষা পিছিয়েছে এটা ওদেরই দায়।’,বিভাগ ছাড় দিলে সুযোগ ছিল বলে মনে করছেন পরীক্ষা নিয়ন্ত্রক নুরুল করিম চৌধুরী। তিনি বলেন, ‘সবকিছু যেমন নির্দিষ্ট নিয়মনীতি অনুযায়ী চলে, তেমনি পরীক্ষায় অংশগ্রহণ করতেও কিছু নিয়ম অনুসরণ করতে হয়। সেই শিক্ষার্থীদের উপস্থিতির শর্ত পূরণ হয়নি। তবে বিভাগ থেকে যদি সুপারিশ করা হতো তবে আমরা হয়তো ছাড় দিতাম।’,চার মাস অ্যাকাডেমিক কার্যক্রম পিছিয়ে যাওয়ার ঘটনা ‘দুঃখজনক’ উল্লেখ করে বিশ্ববিদ্যালয়ের উপ- উপাচার্য অধ্যাপক ড. হুমায়ুন কবির বলেন, ‘এটা নিয়ে অ্যাকাডমিক কাউন্সিলে দীর্ঘ সময় নিয়ে আলোচনা হয়েছে। আর আমাদের মানবিক হতে হয় নিয়মের মাঝে থেকেই। যে উপস্থিতির শর্ত পূরণ করতে পারেনি তার বিষয়টি বিভাগও গ্রহণ করেনি। আর বিভাগও আমার মনে হয় না কোনও সুপারিশ দিয়েছে। আর যে আগেও রিঅ্যাডমিশন নিয়েছে এবারও শর্ত পূরণ করতে পারেনি, এখানে তার নিজেরও গাফলতি রয়েছে।’,উপাচার্য অধ্যাপক ড. এ এফ এম আবদুল মঈন বলেন, ‘বিশ্ববিদ্যালয় একটি নিয়মে চলে। দুইবার রিঅ্যাডমিশন নিয়েও এবার ৪০ শতাংশ উপস্থিতির যে শর্ত সেটা তার ছিল না। অ্যাকাডেমিক কাউন্সিলে মানবিকভাবে দেখা বা কোনোভাবে সুযোগ দেয়া যায়, কি-না তা নিয়ে আলোচনা হয়েছে। কিন্ত নিয়মের বাইরে যাওয়ার সুযোগ ছিল না। তাই অ্যাকাডেমিক কাউন্সিলেও মানবিক কোনও সিদ্ধান্ত নিতে পারেনি।’,তিনি আরও বলেন, ‘পরীক্ষা পেছানোর কালচারটা নিয়ে অ্যাকাডেমিক কাউন্সিলের মেম্বাররা সবাই অসন্তুষ্ট। যাদের সমস্যা তারা ছাড়া বাকিদের পরীক্ষা নিয়ে নেওয়ার ব্যাপারে সবাই সম্মত হয়েছে।’",bn,2023-01-11T16:50:50+06:00
Banglatribune,গাজীপুরে বাসচাপায় আহত শ্রমিকের চিকিৎসার দাবিতে মহাসড়ক অবরোধ,country,https://www.banglatribune.com/country/dhaka/781046/%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%BE%E0%A6%B8%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%86%E0%A6%B9%E0%A6%A4-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A7%87%E0%A6%B0-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87,"গাজীপুর সদর উপজেলার ভবানীপুরে বাসচাপায় মো. জুয়েল (২২) নামে এক শ্রমিক আহত হয়েছেন। এ ঘটনায় কারখানার পক্ষ থেকে আহতের চিকিৎসার ব্যবস্থা না করায় মহাসড়ক অবরোধ করে বিক্ষোভ করেছেন শ্রমিকরা।,বুধবার (১১ জানুয়ারি) দুপুর দেড়টা থেকে বিকাল সাড়ে ৩টা পর্যন্ত ঢাকা-ময়মনসিংহ মহাসড়ক অবরোধ করেন তারা। পরে হাইওয়ে ও শিল্প পুলিশ এবং স্থানীয় ইউপি চেয়ারম্যান ঘটনাস্থলে পৌঁছে আহত শ্রমিকের সব ব্যবস্থা নেওয়ার প্রতিশ্রুতি দিলে শ্রমিকরা মহাসড়ক থেকে সরে যান।,এর আগে মধ্যাহ্ন বিরতির পর ভবানীপুর এলাকায় স্থানীয় আরএন্ডজি (বিডি) পোশাক কারখানার সামনে একটি বাস শ্রমিক জুয়েলকে চাপা দেয়। জুয়েল ওই কারখানায় অপারেটর পদে চাকরি করেন। শ্রমিকরা বিকাল সাড়ে ৩টা পর্যন্ত দুই ঘণ্টা ঢাকা-ময়মনসিংহ মহাসড়ক অবরোধ করে রাখেন। এ সময় মহাসড়কের দুই পাশে যান চলাচল বন্ধ হয়ে যায়।,শ্রমিকরা জানান, মধ্যাহ্ন বিরতিতে শ্রমিক জুয়েল ঢাকা-ময়মনসিংহ মহাসড়ক পার হচ্ছিলেন। এ সময় তাকওয়ার পরিবহনের একটি বাস তাকে ধাক্কা দেয়। এরপর আহতবস্থায় মহাসড়কের ওপর পড়েছিলেন তিনি। অন্য শ্রমিকরা আহতকে উদ্ধার করে কারখানা কর্তৃপক্ষের কাছে গিয়ে হাসপাতালে নেওয়ার অনুরোধ করেন। কর্তৃপক্ষ শ্রমিকদের কথায় গুরুত্ব না দেওয়ায় তারা মহাসড়কে অবস্থান নিয়ে বিক্ষোভ শুরু করেন। তবে আহত শ্রমিকদের সর্বশেষ শারীরিক অবস্থা কেউ জানাতে পারেননি।,নাওজোর হাইওয়ে থানার ভারপ্রাপ্ত কর্মকর্তা (ওসি) মোস্তাফিজুর রহমান জানান, মহাসড়ক অবরোধের খবরে পুলিশ ঘটনাস্থলে যায়। এরপর হাইওয়ে ও স্থানীয় ইউপি চেয়ারম্যানের আশ্বাসে শ্রমিকরা মহাসড়ক থেকে সরে যান।",bn,2023-01-11T17:01:29+06:00
Banglatribune,"দেশে আসার পর প্রবাসীকে হত্যা, ১১ আসামি গ্রেফতার",country,https://www.banglatribune.com/country/barishal/781048/%E0%A6%A6%E0%A7%87%E0%A6%B6%E0%A7%87-%E0%A6%86%E0%A6%B8%E0%A6%BE%E0%A6%B0-%E0%A6%AA%E0%A6%B0-%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B8%E0%A7%80%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A7%A7%E0%A7%A7-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"মালয়েশিয়া প্রবাসী যুবককে কুপিয়ে হত্যা মামলার এজাহারভুক্ত ১১ আসামিকে গ্রেফতার করেছে র‌্যাব-৮ এর সদস্যরা। ঢাকার বিভিন্ন স্থান থেকে তাদের গ্রেফতার করা হয়।,বুধবার (১১ জানুয়ারি) দুপুরে বরিশাল নগরীর রুপাতলীতে র‌্যাব-৮ এর সদরদফতরে সংবাদ সম্মেলনে এ কথা জানান র‌্যাব-৮ এর পরিচালক লে. কর্নেল মাহমুদুল হাসান। তিনি জানান, ১০ বছর ধরে মালয়েশিয়ায় থাকা দানেশ তিন মাস আগে দেশে আসেন। দেশে আসার পর থেকে শত্রুতার জেরে আসামিপক্ষের সঙ্গে বিরোধ সৃষ্টি হয়।,র‍্যাবের এই কর্মকর্তা বলেন, এর রেশ ধরে ২৬ ডিসেম্বর শরীয়তপুর জেলার ঠাকুর কান্দী গ্রামের লোকমান আকনের বাড়ির সামনে আসামিরা ধারালো দেশীয় অস্ত্র দিয়ে এলোপাতাড়ি কুপিয়ে হত্যা করে দানেশকে। এই ঘটনায় নিহতের বাবা সোনা মিয়া ৫৭ জনকে আসামি করে হত্যা মামলা করেন।,তিনি আরও জানান, মঙ্গলবার র‌্যাব-৮ এর মাদারীপুর ক্যাম্পের কোম্পানি অধিনায়ক লে. কমান্ডার কে এম শাইখ আকতারের নেতৃত্বে ঢাকার শাহবাগ থানা এলাকায় অভিযান চালিয়ে মামলার এজাহারভুক্ত দুই নম্বর আসামি শাহিন মোড়লকে গ্রেফতার করা হয়। তার দেওয়া তথ্যে শাহবাগ থানাধীন কেন্দ্রীয় শহীদ মিনার চত্বর এলাকা থেকে মামলার এজাহারভুক্ত আরও ১০ আসামিকে গ্রেফতার করে র‌্যাব। গ্রেফতার আসামিদের শরীয়তপুর জেলার নড়িয়া থানায় হস্তান্তর করা হবে।",bn,2023-01-11T17:06:32+06:00
Banglatribune,পিএসসির নতুন দুই সদস্যের শপথগ্রহণ,others,https://www.banglatribune.com/others/781044/%E0%A6%AA%E0%A6%BF%E0%A6%8F%E0%A6%B8%E0%A6%B8%E0%A6%BF%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%A6%E0%A7%81%E0%A6%87-%E0%A6%B8%E0%A6%A6%E0%A6%B8%E0%A7%8D%E0%A6%AF%E0%A7%87%E0%A6%B0-%E0%A6%B6%E0%A6%AA%E0%A6%A5%E0%A6%97%E0%A7%8D%E0%A6%B0%E0%A6%B9%E0%A6%A3,"বাংলাদেশ সরকারি কর্ম কমিশনে নবনিয়োগপ্রাপ্ত দুই সদস্যকে শপথবাক্য পাঠ করানো হয়েছে। শপথ নেওয়া দুই সদস্য হলেন— সাবেক সচিব মো. খলিলুর রহমান এবং মাধ্যমিক ও উচ্চশিক্ষা অধিদফতরের মহাপরিচালক অধ্যাপক ড. সৈয়দ মো. গোলাম ফারুক।,বুধবার (১১ জানুয়ারি) দুপুরে সুপ্রিম কোর্টের জাজেজ লাউঞ্জে প্রধান বিচারপতি হাসান ফয়েজ সিদ্দিকী তাদেরকে শপথবাক্য পাঠ করান।,সুপ্রিম কোর্টের রেজিস্ট্রার জেনারেল মো. গোলাম রাব্বানী শপথগ্রহণ অনুষ্ঠান সঞ্চালনা করেন। এসময় সুপ্রিমকোর্টের আপিল বিভাগের বিচারপতিরাসহ সুপ্রিম কোর্ট প্রশাসনের কর্মকর্তারা উপস্থিত ছিলেন।,এই অনুষ্ঠানে আরও উপস্থিত ছিলেন— সরকারি কর্ম কমিশনের চেয়ারম্যান মো. সোহরাব হোসাইন, পিএসসির অন্যান্য সদস্য, কমিশন সচিবালয়ের সচিব মু. আ. হামিদ জমাদ্দার ও সংশ্লিষ্ট কর্মকর্তারা।,এর আগে গত ৯ জানুয়ারি রাষ্ট্রপতি পিআরএল ভোগরত সাবেক সচিব মো. খলিলুর রহমান ও বিসিএস (সাধারণ শিক্ষা) ক্যাডারের অবসরপ্রাপ্ত কর্মকর্তা এবং মাধ্যমিক ও উচ্চ শিক্ষা অধিদফতরের সাবেক মহাপরিচালক অধ্যাপক ড. সৈয়দ মো. গোলাম ফারুককে বাংলাদেশ সরকারি কর্ম কমিশনের সদস্য হিসেবে নিয়োগ দেন। এরপর বিধি অনুসারে তাদের শপথবাক্য পাঠ করানো হলো।, ",bn,2023-01-11T16:58:10+06:00
Banglatribune,"নিয়ন্ত্রণ হারিয়ে অটোরিকশায় ট্রলির ধাক্কা, নিহত ১",country,https://www.banglatribune.com/country/rangpur/781050/%E0%A6%A8%E0%A6%BF%E0%A7%9F%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3-%E0%A6%B9%E0%A6%BE%E0%A6%B0%E0%A6%BF%E0%A7%9F%E0%A7%87-%E0%A6%85%E0%A6%9F%E0%A7%87%E0%A6%BE%E0%A6%B0%E0%A6%BF%E0%A6%95%E0%A6%B6%E0%A6%BE%E0%A7%9F-%E0%A6%9F%E0%A7%8D%E0%A6%B0%E0%A6%B2%E0%A6%BF%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE-%E0%A6%A8%E0%A6%BF%E0%A6%B9%E0%A6%A4-%E0%A7%A7,"কুড়িগ্রামের রাজারহাট উপজেলায় অটোরিকশায় শ্যালো ইঞ্জিনচালিত ট্রলির ধাক্কায় লুৎফর রহমান (৪৫) নামে একজন নিহত হয়েছেন। এতে আহত হয়েছেন তিন জন। ,বুধবার (১১ জানুয়ারি) সকালে উপজেলার রাজারহাট-তিস্তা সড়কের ঘোরামারা সেতু এলাকায় এই দুর্ঘটনা ঘটে। আহতরা রংপুর ও কুড়িগ্রাম জেনারেল হাসপাতালে চিকিৎসাধীন রয়েছেন।,লুৎফর রহমান দুর্ঘটনাকবলিত ট্রলিচালকের সহকারী। তিনি উলিপুর উপজেলার চৌমুহনী এলাকার বাসিন্দা।,স্থানীয়রা জানান, সকালে রাজারহাট-তিস্তা সড়কের ঘোরামারা সেতু এলাকায় আলুবোঝাই একটি ট্রলির সামনের চাকা খুলে যায়। এতে চালক নিয়ন্ত্রণ হারালে ট্রলি ও অটোরিকশার মুখোমুখি সংঘর্ষ হয়। ঘটনাস্থলেই মারা যান ট্রলিচালকের সহকারী লুৎফর। এ ঘটনায় গুরুতর আহত অবস্থায় তিন জনকে উদ্ধার করে হাসপাতালে পাঠানো হয়েছে।,রাজারহাট থানার ভারপ্রাপ্ত কর্মকর্তা (ওসি) আব্দুল্লাহ হিল জামান জানান, এ ঘটনায় একটি অপমৃত্যু মামলা হয়েছে। দুর্ঘটনাকবলিত ট্রলি ও অটোরিকশা থানায় নেওয়ার ব্যবস্থা করা হচ্ছে।",bn,2023-01-11T17:10:23+06:00
Banglatribune,"বিএনপির নেতৃত্বে যুগপৎ আন্দোলন ব্যর্থ, দাবি আ.লীগের",politics,https://www.banglatribune.com/politics/awami-league/781047/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%A8%E0%A7%87%E0%A6%A4%E0%A7%83%E0%A6%A4%E0%A7%8D%E0%A6%AC%E0%A7%87-%E0%A6%AF%E0%A7%81%E0%A6%97%E0%A6%AA%E0%A7%8E-%E0%A6%86%E0%A6%A8%E0%A7%8D%E0%A6%A6%E0%A7%8B%E0%A6%B2%E0%A6%A8-%E0%A6%AC%E0%A7%8D%E0%A6%AF%E0%A6%B0%E0%A7%8D%E0%A6%A5-%E0%A6%A6%E0%A6%BE%E0%A6%AC%E0%A6%BF,"বিএনপির নেতৃত্বে সমমনা দলগুলোর সরকারবিরোধী যুগপৎ আন্দোলন ব্যর্থ হয়েছে বলে দাবি করেছেন ক্ষমতাসীন আওয়ামী লীগ নেতারা। তারা বলেছেন, আওয়ামী লীগ সরকারের পতন ঘটাতে বিএনপি ও সমমনা দলগুলো যে গণ-অবস্থান কর্মসূচি পালন করে, তাতে জনগণ সাড়া দেয়নি।,বুধবার (১১ জানুয়ারি) বিএনপির নেতৃত্বে যুগপৎভাবে গণ-অবস্থানের দিন একাধিক সমাবেশে এসব কথা বলেন আওয়ামী লীগের শীর্ষ নেতারা। এ সময় তারা বিএনপিকে উদ্দেশ করে বলেন, দেশবিরোধী কোনও শক্তি আর মাথাচাড়া দিয়ে উঠতে পারবে না। মাথাচাড়া দিলে কঠোরভাবে দমন করা হবে।,জাতির পিতা বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষে বঙ্গবন্ধু এভিনিউয়ে আওয়ামী লীগের কেন্দ্রীয় কার্যালয়ের সামনে সমাবেশ করে দলটির ঢাকা মহানগর দক্ষিণ শাখা। ঢাকা দক্ষিণের সভাপতি আবু আহমেদ মন্নাফির সভাপতিত্বে এতে বক্তব্য রাখেন আওয়ামী লীগের সাধারণ সম্পাদক ওবায়দুল কাদের, সভাপতিমণ্ডলীর সদস্য মোফাজ্জল হোসেন চৌধুরী মায়া, কামরুল ইসলাম, আবদুর রহমান, যুগ্ম সাধারণ সম্পাদক মাহবুবউল আলম হানিফ, দীপু মনি, দফতর সম্পাদক বিপ্লব বড়ুয়া প্রমুখ।, ,সমাবেশে বিএনপির আন্দোলনকে ভুয়া দাবি করে ওবায়দুল কাদের বলেন, পল্টনে মোটামুটি একটা সমাবেশ হয়েছে। ১২ দলীয় জোট দেখলাম বিজয় নগরে সমাবেশ করছে, সব মিলিয়ে ২৪ জন। ৭ দলীয় জোট প্রেস ক্লাবের সামনে চেয়ার পেতে বসে আছে, মঞ্চে ২০ জন সামনে সাংবাদিকসহ আরও ১৫ জন। ১টা পর্যন্ত ৩ দল উপস্থিত ছিল, চার দল নেই। ৭ দলীয় ঐক্যজোট, তারপর সমমনা ১২ দল বিএনপির সমমনারা দেখলাম ওই এলাকাজুড়েই আছে।,তিনি বলেন, তারা বসে আছে ফুটপাতের ওপর, মঞ্চও সেটা, শ্রোতাও সেখানেই, সবাই ফুটপাতকেন্দ্রিক। তারপরে এলডিপি দেখলাম, সেই একই দৃশ্যপট, কয়েকজন হাতে গোনা বসে আছে। ৫৪ দল আজকে একজন শেখ হাসিনার বিরুদ্ধে। কী হবে? ঘোড়ার ডিম পাড়বে। ৫৪টা ঘোড়ার ডিম পাড়বে, ৫৪টি ঘোড়ার ডিম পাড়বে ৫৪টি বিরোধী রাজনৈতিক দল। ভুয়া...ভুয়া... ভুয়া... এটা গরুর হাট।,মোফাজ্জল হোসেন চৌধুরী মায়া বলেন, যারা স্বাধীনতাকে নিয়ে শেখ হাসিনার উন্নয়নকে নিয়ে ষড়যন্ত্র করবে তাদের রাজপথে দাঁতভাঙা জবাব দেওয়া হবে। আগামী জাতীয় সংসদ নির্বাচনে জনগণের ভোটের মাধ্যমে পঞ্চমবারের মতো শেখ হাসিনাকে আবারও প্রধানমন্ত্রী নির্বাচিত করবো।,বিএনপি সাম্প্রদায়িক দাঙ্গা সৃষ্টির চেষ্টা করছে দাবি করে কামরুল ইসলাম বলেন, ‘তারা অনির্বাচিত সরকার চায়। তাদের প্রতিহত করা হবে। তারা নির্বাচনে এলে ভালো। না এলে কোনও আন্দোলন করে লাভ হবে না, আওয়ামী লীগ সরকারের পতন ঘটানো যাবে না।,বাংলাদেশে কোনও অপশক্তির জায়গা হবে না উল্লেখ করে আবদুর রহমান বলেন, বিএনপির সঙ্গে দেশের জনগণ নেই, তাদের প্রত্যাখ্যান করেছে। তারা হলো সাম্প্রদায়িক অপশক্তি।,বিএনপি নতুন করে আবার দেশে বিশৃঙ্খলা করার ষড়যন্ত্র করছে মন্তব্য করে মাহবুবউল আলম হানিফ বলেন, বাংলাদেশে বিরোধী শক্তি আর মাথাচাড়া দিয়ে উঠতে পারবে না। কেউ মাথাচাড়া দিয়ে উঠলে আমরা তাদের কঠোরভাবে দমন করবো। বঙ্গবন্ধুকন্যা শেখ হাসিনার নেতৃত্বে এখন বাংলাদেশ ঘুরে দাঁড়িয়েছে। এখন আবার দলটি ষড়যন্ত্র শুরু করছে।,২০১৩, ১৪ ও ১৫ সালের অগ্নিসন্ত্রাসীরা আবারও মাঠে নেমেছে দাবি করে দীপু মনি বলেন, আসুন জাতির পিতার সোনার বাংলার স্বপ্নকে বুকে নিয়ে শেখ হাসিনার নেতৃত্বে এই অগ্রযাত্রাকে অব্যাহত রাখতে অপশক্তিকে প্রতিহত করি।,এদিকে, রাজধানীর ফার্মগেটে ঢাকা মহানগর উত্তর যুবলীগের সমাবেশে বক্তৃতা করেন আওয়ামী লীগের সভাপতিমণ্ডলীর সদস্য জাহাঙ্গীর কবির নানক, যুগ্ম সাধারণ সম্পাদক আ ফ ম বাহাউদ্দীন নাছিম, সাংগঠনিক সম্পাদক মির্জা আজম, যুবলীগের চেয়ারম্যান শেখ ফজলে শামস পরশ প্রমুখ।,জাহাঙ্গীর কবির নানক বলেন, মির্জা ফখরুল সাহেব কারাগার থেকে বের হয়েছেন। তিনি এখন বলেছেন, সরকারের পতন না ঘটিয়ে ঘরে ফিরবেন না। সরকারের পতন হবে না। কারণ, এই সরকার জনগণের সরকার। এই সরকার শান্তির সপক্ষের সরকার, এই সরকার উন্নয়নের সরকার। এই সরকারকে পতন ঘটানো যাবে না।,আ ফ ম বাহাউদ্দীন নাছিম বলেন, যারা জাতির পিতাকে সপরিবারে হত্যা করতে পারে, যারা জেলখানায় জাতীয় চার নেতাকে হত্যা করতে পারে—তারা আর যাই হোক এ দেশের মঙ্গল কামনা করতে পারে না। ওরা খুনি। তাদের ঐক্যবদ্ধভাবে প্রতিহত করতে হবে।,মির্জা আজম বলেন, বিএনপি কর্মসূচি পালন করে সরকার হটানোর জন্য। তারা ক্ষমতায় থাকার সময়েও আওয়ামী লীগের নেতাকর্মীদের ওপর অনেক অত্যাচার করেছে। কিন্তু প্রধানমন্ত্রী শেখ হাসিনার ক্ষমতায় এসে উন্নয়নের মাধ্যমে দেশের চেহারা পরিবর্তন করে দিয়েছে। তারা আবারও যদি রাস্তায় নামতে চায় প্রতিহত করা হবে।,শেখ ফজলে শামস পরশ বলেন, অপরাধের দায়ে বিএনপি-জামায়াতকে মানুষের কাছে ক্ষমা চাইতে হবে। যুবলীগ তাদের অনেক ছাড় দিয়েছে, সামনে ছাড় দেওয়া হবে না। আরেকবার মানুষের গায়ে হাত দিলে যুবলীগ সমুচিত জবাব দিবে।",bn,2023-01-11T17:04:44+06:00
Banglatribune,প্লাস্টিকের জেলি মেশানো ৩০ মণ চিংড়ি জব্দ,country,https://www.banglatribune.com/country/781049/%E0%A6%AA%E0%A7%8D%E0%A6%B2%E0%A6%BE%E0%A6%B8%E0%A7%8D%E0%A6%9F%E0%A6%BF%E0%A6%95%E0%A7%87%E0%A6%B0-%E0%A6%9C%E0%A7%87%E0%A6%B2%E0%A6%BF-%E0%A6%AE%E0%A7%87%E0%A6%B6%E0%A6%BE%E0%A6%A8%E0%A7%8B-%E0%A7%A9%E0%A7%A6-%E0%A6%AE%E0%A6%A3-%E0%A6%9A%E0%A6%BF%E0%A6%82%E0%A7%9C%E0%A6%BF-%E0%A6%9C%E0%A6%AC%E0%A7%8D%E0%A6%A6,"যশোরে র‌্যাব-৬-এর অভিযানে প্লাস্টিকের জেলি মিশ্রিত ৩০ মণ চিংড়ি জব্দ হয়েছে। এ সময় এক ব্যক্তিকে অর্থদণ্ড দেওয়া হয়েছে। মঙ্গলবার দিবাগত রাতে এ অভিযান চালায় র‌্যাব।,র‌্যাব-৬-এর পরিচালক লেফটেন্যান্ট কর্নেল মোহাম্মদ মোসতাক আহমদ এ তথ্য জানিয়েছেন। তিনি বলেন, খুলনা অঞ্চল চিংড়ির জন্য খুবই বিখ্যাত। জিআই পণ্য চিংড়ি বাংলাদেশের হোয়াইট গোল্ড হিসেবে বিশ্বে পরিচিত। খুলনা থেকে চিংড়ি দেশের নানা প্রান্তে সরবরাহ করা হয় এবং বিদেশেও রফতানি করা হয়। কিছু অসাধু ব্যবসায়ী অতিরিক্ত মুনাফার লোভে মানবস্বাস্থ্যের জন্য ক্ষতিকর দ্রব্য পুশ করে চিংড়ির ওজন বৃদ্ধি করে আসছে। তারা ক্ষতিকর রাসায়নিক পদার্থ ব্যবহার করে চিংড়ির রঙ আকর্ষণীয় করছে।, ,জানা গেছে, র‌্যাব-৬ যশোর ক্যাম্পের একটি দল গোপন সংবাদের ভিত্তিতে জানতে পারে, চিংড়ি মাছে জেলি পুশ করে ওজন বৃদ্ধি করে বাজারজাত করার উদ্দেশ্যে শ্যামনগর থেকে শেরপুর নেওয়া হচ্ছে। মঙ্গলবার দিনগত রাত ৮টা ১০ মিনিট থেকে রাত সাড়ে ১২টা পর্যন্ত দলটি যশোর কোতয়ালি মডেল থানাধীন মণিহার মোড়ে অস্থায়ী চেকপোস্ট বসিয়ে চিংড়ি মাছ ভর্তি হিমেল সীমান্ত নামে বাস থামিয়ে চেক করে। যশোর সদর উপজেলা সিনিয়র মৎস্য কর্মকর্তার সমন্বয়ে এ অভিযান চলে। এ সময় একটি বাসে ৩০ মণ ক্ষতিকর দ্রব্য পুশ করা চিংড়ি পাওয়া যায়। মৎস্য ও মৎস্য পণ্য (পরিদর্শন ও মান নিয়ন্ত্রণ) বিধিমালা মোতাবেক মোবাইল কোর্টে ওই বাসের মালিক অনিল বাচ্চুকে ত্রিশ হাজার টাকা অর্থদণ্ড করা হয় এবং ৩০ মণ চিংড়ি জব্দ করা হয়। জব্দ চিংড়ি মৎস্য কর্মকর্তার উপস্থিতিতে ধ্বংস করা হয়। জরিমানার অর্থ সংশ্লিষ্ট ব্যক্তি তাৎক্ষণিক প্রদান করায় সরকারি কোষাগারে জমা করা হয়েছে।,খাদ্য ও পুষ্টিবিদরা বলছেন, চিংড়ি মাছের ভেতরে যে জেলি পাওয়া যায় তা পুরোটাই প্লাস্টিক। এ ছাড়া সাগু বা অনেক সময় সাদা পাথর এবং ধাতব পদার্থও পাওয়া যায়। আর এগুলো খেলে কিডনি ও পাকস্থলীর জটিলতা তৈরি হবে।",bn,2023-01-11T17:09:55+06:00
Banglatribune,রোজার পণ্য আমদানিতে ব্যবসায়ীদের চাহিদা মেটাবে চার ব্যাংক,business,https://www.banglatribune.com/business/money-and-investment/781052/%E0%A6%B0%E0%A7%87%E0%A6%BE%E0%A6%9C%E0%A6%BE%E0%A6%B0-%E0%A6%AA%E0%A6%A3%E0%A7%8D%E0%A6%AF-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%A6%E0%A7%87%E0%A6%B0-%E0%A6%9A%E0%A6%BE%E0%A6%B9%E0%A6%BF%E0%A6%A6%E0%A6%BE-%E0%A6%AE%E0%A7%87%E0%A6%9F%E0%A6%BE%E0%A6%AC%E0%A7%87-%E0%A6%9A%E0%A6%BE%E0%A6%B0,"আসন্ন রমজানে পণ্য আমদানিতে ব্যবসায়ীদের চাহিদা অনুযায়ী এলসি (ঋণপত্র) খুলতে রাষ্ট্রায়ত্ত চার বাণিজ্যিক ব্যাংকের ব্যবস্থাপনা পরিচালককে পরামর্শ দিয়েছেন গভর্নর আব্দুর রউফ তালুকদার।,মঙ্গলবার (১০ জানুয়ারি) বাংলাদেশ ব্যাংকের প্রধান কার্যালয়ে সোনালী, জনতা, অগ্রণী ও রূপালী ব্যাংকের ব্যবস্থাপনা পরিচালকদের সঙ্গে আলোচনায় ব্যাংকগুলোর নিয়মিত এজেন্ডার বাইরে আসন্ন রোজায় পণ্য আমদানিতে রাষ্ট্রায়ত্ত ব্যাংকের করণীয় নিয়ে বৈঠকে আলোচনা হয়।,কেন্দ্রীয় ব্যাংকের মুখপাত্র মেজবাউল হক জানান, চার ব্যাংকের ব্যবস্থাপনা পরিচালকরা বৈঠকে পণ্য আমদানিতে ডলার সহায়তা চেয়েছেন। এর বিপরীতে কেন্দ্রীয় ব্যাংকের সহযোগিতা অব্যাহত থাকবে বলে আশ্বস্ত করেন গভর্নর।",bn,2023-01-11T17:23:57+06:00
Banglatribune,"নিপাহ ভাইরাসে মৃত্যু, খেজুরের রস খাওয়ায় সতর্ক থাকার আহ্বান",health,https://www.banglatribune.com/health/781055/%E0%A6%A8%E0%A6%BF%E0%A6%AA%E0%A6%BE%E0%A6%B9-%E0%A6%AD%E0%A6%BE%E0%A6%87%E0%A6%B0%E0%A6%BE%E0%A6%B8%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%96%E0%A7%87%E0%A6%9C%E0%A7%81%E0%A6%B0%E0%A7%87%E0%A6%B0-%E0%A6%B0%E0%A6%B8-%E0%A6%96%E0%A6%BE%E0%A6%93%E0%A7%9F%E0%A6%BE%E0%A7%9F-%E0%A6%B8%E0%A6%A4%E0%A6%B0%E0%A7%8D%E0%A6%95,"দেশে নিপাহ ভাইরাসে আক্রান্ত হয়ে একজনের মৃত্যু হয়েছে। বছরের প্রথম ১০ দিনের মধ্যে এই ভাইরাসের আক্রান্ত হয়ে মারা যান তিনি। জাতীয় রোগতত্ত্ব, রোগ নিয়ন্ত্রণ ও গবেষণা প্রতিষ্ঠান (আইইডিসিআর) এই তথ্য জানিয়েছে। বুধবার (১১ জানুয়ারি) আইইডিসিআর আয়োজিত ‘শীতের সংক্রামক রোগ এবং নিপাহ ভাইরাস সংক্রমণ’ শীর্ষক সম্মেলনে এই কথা জানানো হয়।,আইইডিসিআর জানায়, মৃত ব্যক্তি রাজশাহীর বাসিন্দা। ওই নারীর কাঁচা খেজুরের রস খাওয়ার ইতিহাস ছিল। এর আগে ২০২২ সালে নিপাহ ভাইরাসে আক্রান্ত হওয়ার তিনটি ঘটনা রিপোর্ট করা হয়েছিল। যার মধ্যে দুই জন মারা যান।, ,আইইডিসিআরের পরিচালক অধ্যাপক ডা. তাহমিনা শিরিন বলেন, এ দেশে বাদুড়ের লালা বা প্রস্রাবের মাধ্যমে নিপাহ ভাইরাস ছড়ায়। মানুষ যখন দূষিত কাঁচা খেজুরের রস পান করে তখন ভাইরাসে আক্রান্ত হয়। সেই ব্যক্তি থেকে তার পরিবারের সদস্য বা স্বাস্থ্যকর্মীদের মধ্যে এর সংক্রমণ ছড়িয়ে পড়তে পারে।,ডা. তাহমিনা শিরিন বলেন, কাঁচা খেজুরের রস এবং অর্ধেক খাওয়া যেকোনও ফল ভক্ষণ করা উচিত নয়। আইইডিসিআর জানায়, নিপাহ ভাইরাসে আক্রান্ত ৭১ শতাংশ মানুষ মারা যায়। তাই কাঁচা খেজুরের রস খাওয়া এড়িয়ে চলুন।,সম্মেলনে বক্তারা আরও বলেন, নিপাহ ভাইরাস সংক্রমণের লক্ষণ প্রকাশ পেতে রস খাওয়ার পর আট থেকে ৯ দিন সময় লাগে। মানুষ থেকে মানুষে সংক্রমণের ক্ষেত্রে লক্ষণগুলো ছয় থেকে ১১ দিন পরে দেখা যায়। আইইডিসিআর-এর গবেষকদের মতে, খেজুরের রস গরম করার পর পান করা নিরাপদ। গুড়ও নিরাপদ। প্রতিষ্ঠানটি খেজুরের রস সংগ্রহকারীদের কাজ শেষে সাবান দিয়ে হাত ধোয়ার পরামর্শও দিয়েছে।",bn,2023-01-11T17:31:43+06:00
Banglatribune,দিহানের জামিন বিবেচনার সুযোগ নেই: হাইকোর্ট,others,https://www.banglatribune.com/others/781053/%E0%A6%A6%E0%A6%BF%E0%A6%B9%E0%A6%BE%E0%A6%A8%E0%A7%87%E0%A6%B0-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%AC%E0%A6%BF%E0%A6%AC%E0%A7%87%E0%A6%9A%E0%A6%A8%E0%A6%BE%E0%A6%B0-%E0%A6%B8%E0%A7%81%E0%A6%AF%E0%A7%8B%E0%A6%97-%E0%A6%A8%E0%A7%87%E0%A6%87-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F,"রাজধানীর কলাবাগানে ‘ও’ লেভেলের শিক্ষার্থী আনুশকা নূর আমিনকে (১৭) ধর্ষণের পর হত্যার অভিযোগে করা মামলার আসামি ইফতেখার ফারদিন দিহানকে জামিন দেননি হাইকোর্ট। একইসঙ্গে মামলাটির বিচার দ্রুত শেষ করতে বিচারিক আদালতকে নির্দেশ দিয়েছেন আদালত।,জামিন শুনানিকালে আদালত বলেছেন, আসামির বিরুদ্ধে ঘৃণ্য অপরাধের অভিযোগ রয়েছে। এ কারণে তার জামিন বিবেচনার সুযোগ নেই।,আসামির জামিন চেয়ে করা আপিল খারিজ করে বুধবার (১১ জানুয়ারি) বিচারপতি এস এম এমদাদুল হক ও বিচারপতি কে এম জাহিদ সরওয়ার কাজলের সমন্বয়ে গঠিত হাইকোর্ট বেঞ্চ এ রায় দেন।,আদালতে জামিন আবেদনের পক্ষে ছিলেন জ্যেষ্ঠ আইনজীবী জয়নুল আবেদীন। তার সঙ্গে ছিলেন আইনজীবী কাজী ফেরদাউসুল হাসান। অন্যদিকে রাষ্ট্রপক্ষে ছিলেন ডেপুটি অ্যাটর্নি জেনারেল সুজিত চ্যাটার্জি।,পরে ডেপুটি অ্যাটর্নি জেনারেল সুজিত চ্যাটার্জি জানান, বিচারিক আদালত দিহানের জামিন আবেদন নামঞ্জুর করেছিলেন। এর বিরুদ্ধে হাইকোর্টে আপিল করেছিলেন তিনি। বুধবার আপিল নিষ্পত্তি করে তার জামিন আবেদন খারিজ করে দিয়েছেন হাইকোর্ট। একইসঙ্গে মামলাটির বিচার দ্রুত শেষ করতে বলেছেন।   ,এর আগে, ২০২০ সালের নভেম্বর মাসে ফেসবুক মেসেঞ্জারের মাধ্যমে ওই স্কুল ছাত্রীর সঙ্গে দিহানের পরিচয় হয়। এরপর তাদের মধ্যে মেসেঞ্জারে নিয়মিত কথা হতো। পরিচয়ের এক মাসের মাথায় ২০২১ সালের ৬ জানুয়ারি মেসেঞ্জারে তাদের কথা বলার এক পর্যায়ে ৭ জানুয়ারি দিহান তাদের বাসায় যেতে ওই কিশোরীকে প্ররোচিত করেন।,৭ জানুয়ারি গৃহকর্মী বাসা থেকে চলে যাওয়ার পর দুপুর ১২টার দিকে ফোন দিয়ে কিশোরীকে ডেকে নেন দিহান।,পরে দিহান তার বাড়ি থেকে ওই কিশোরীকে ধানমণ্ডির আনোয়ার খান মডার্ন হাসপাতালে নিয়ে যান। তবে এর আগেই তার মৃত্যু হয়।,পরদিন দিহানকে আসামি করে ধর্ষণ ও হত্যার অভিযোগে নারী ও শিশু নির্যাতন দমন আইনে মামলা করেন মেয়েটির বাবা। পুলিশ তখন দিহানকে গ্রেফতার করে।,ময়নাতদন্ত শেষে ঢাকা মেডিক্যাল কলেজের ফরেনসিক মেডিসিন বিভাগের প্রধান ডা. সোহেল মাহমুদ বলেছিলেন, ‘মেয়েটির শরীরের কোথাও আঘাতের চিহ্ন পাওয়া না গেলেও যৌনাঙ্গে ক্ষত চিহ্ন পাওয়া গেছে। বিকৃত যৌনাচারের কারণে অতিরিক্ত রক্তক্ষরণ হওয়ায় তার মৃত্যু হয়েছে।’,এই মামলায় ২০২২ সালের ৮ নভেম্বর আদালতে অভিযোগপত্র জমা দেয় পুলিশ।,পরে ২০২২ সালের ১৬ ফেব্রুয়ারি তার বিরুদ্ধে অভিযোগ গঠন করেছেন ঢাকার নারী ও শিশু নির্যাতন দমন ট্রাইব্যুনাল-৭-এর বিচারক এ এম জুলফিকার হায়াত। বর্তমানে মামলাটি সাক্ষ্যগ্রহণ পর্যায়ে রয়েছে।, , ",bn,2023-01-11T17:26:45+06:00
Banglatribune,"বিদেশে মৃত্যু, লাশ এলো সাড়ে ৫ মাস পর",country,https://www.banglatribune.com/country/rangpur/781057/%E0%A6%AC%E0%A6%BF%E0%A6%A6%E0%A7%87%E0%A6%B6%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%B2%E0%A6%BE%E0%A6%B6-%E0%A6%8F%E0%A6%B2%E0%A7%8B-%E0%A6%B8%E0%A6%BE%E0%A7%9C%E0%A7%87-%E0%A7%AB-%E0%A6%AE%E0%A6%BE%E0%A6%B8-%E0%A6%AA%E0%A6%B0,"সৌদি আরবে কাজ করতে গিয়ে মৃত্যুর সাড়ে পাঁচ মাস পর আনোয়ার হোসেন (৩২) নামে এক যুবকের লাশ পেয়েছেন তার স্বজনরা। বুধবার (১১ জানুয়ারি) সকালে নিজ বাড়িতে একটি লাশবাহী গাড়ি তার লাশ ঠাকুরগাঁওয়ের বাড়িতে পৌঁছে দেয়। সৌদিতে মারা যাওয়া ওই প্রবাসী ঠাকুরগাঁওয়ের হরিপুর উপজেলার ভাতুরিয়া গ্রামে। তিনি ওই এলাকার মৃত সইদুল ইসলামের ইসলামের ছেলে।,বুধবার (১০ জানুয়ারি) দুপুর ১২টায় আনোয়ারের নামাজে জানাজা শেষে হরিপুর উপজেলার ভাতুরিয়া দক্ষিণ পাড়া সইদিঘি এলাকায় পারিবারিক কবরস্থানে লাশ দাফন করা হয়েছে।,পরিবারের স্বজনরা জানান, সৌদি আরবে কাজ করতে গিয়ে এক মাসের মাথায় গত ৩০ জুলাই ঘুমের মধ্যে তার মৃত্যু হয়। মৃত্যুর খবর দেশের বাড়িতে তার স্ত্রী ও স্বজনরা জানতে পারেন দুদিন পর। এরপর আনোয়ারের বড় ভাই জয়নাল আবেদিন লাশ দেশে আনতে প্রবাসী কল্যাণ ও বৈদেশিক কর্মসংস্থান মন্ত্রণালয়ে আবেদন করেন। আবেদনের পর মন্ত্রণালয়ের পদক্ষেপ, প্রয়োজনীয় কাগজপত্র জোগাড় এবং যাবতীয় প্রক্রিয়া সম্পন্ন করতেই কেটে গেছে প্রায় সাড়ে পাঁচ মাস।, ,বাড়িতে খোঁজ নিয়ে জানা গেছে, আনোয়ারের বাড়িতে স্ত্রী, আট বছরের পুত্র সন্তান ও তিন মাসের একটি সন্তান রয়েছে। সাত মাস আগে ছয় লাখ টাকা খরচ করে জীবিকার তাগিদে বিদেশে পাড়ি দিয়েছিলেন তিনি। সৌদিতে কাজ শুরু করার পর একমাস কাজ করলেও প্রথম বেতনের টাকা তোলার সুযোগ হয়নি।,অন্যদিকে, কর্মরত থাকা বিদেশি কোম্পানিটির পক্ষ থেকে কোনও ক্ষতিপূরণ পাবে না বলেও পরিবারকে পরিষ্কার জানিয়ে দেওয়া হয়েছে।,আনোয়ারের বড় ভাই জয়নাল আবেদিন মাস্টার বলেন, মৃত্যুর খবর পাওয়ার পর থেকে পুরো পরিবারের শোকের মাতম চলছে। লাশ না পাওয়াতে শোক বেড়ে আরও দ্বিগুণ হয়েছিল। শত বাধা বিপত্তি আর অক্লান্ত পরিশ্রম করে লাশ দেশে আনতে পেরেছি। ভাইকে দাফন করেছি কবরস্থানে। আর কিছু চাওয়ার নেই।,হরিপুর থানার ওসি তাজুল ইসলাম বলেন, মারা যাওয়ার খবর শুনেছিলাম। তবে লাশ দেশে এসেছে কি-না তা জানা নেই। বিদেশে কেউ মারা গেলে লাশ আনতে অনেক সময় লাগে।",bn,2023-01-11T17:35:28+06:00
Banglatribune,ফরিদপুরে বিএনপির গণঅবস্থান কর্মসূচি পণ্ড,country,https://www.banglatribune.com/country/dhaka/781054/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF-%E0%A6%AA%E0%A6%A3%E0%A7%8D%E0%A6%A1,"ফরিদপুরে যুবলীগ ও ছাত্রলীগের বিরুদ্ধে বিএনপির গণঅবস্থান কর্মসূচিতে হামলার অভিযোগ উঠেছে। বুধবার (১১ জানুয়ারি) দুপুরে এই হামলায় কর্মসূচি পণ্ড হয়ে যায়।,বিএনপির নেতাকর্মী ও প্রত্যক্ষদর্শীরা জানান, বেলা ১১টার দিকে শহরের অম্বিকা ময়দানে গণঅবস্থান কর্মসূচি শুরু হয়। প্রায় দেড় ঘণ্টা পর সাড়ে ১২টার দিকে মঞ্চে বক্তব্য চলাকালে উত্তর দিকে শহীদ সুফি সড়কে এসে হেলমেট পরিহিত কয়েকজন প্রথমে একটি ককটেল বিস্ফোরণ ঘটায়। এরপর ইট-পাটকেল নিক্ষেপ করতে থাকে। কিছুক্ষণ উভয় পক্ষের ইট-পাটকেল নিক্ষেপের পর হামলাকারী হেলমেট বাহিনী পালিয়ে যায়। এতে পুরো এলাকায় আতঙ্ক ছড়িয়ে পড়ে।,অতিরিক্ত পুলিশ সুপার (সদর সার্কেল) সুমন রঞ্জন সরকারের নেতৃত্বে পুলিশের একটি দল চৌরঙ্গী মোড়ের পূর্ব দিকের মুখে অবস্থানে ছিল। এদিকে হামলাকারীরা পালিয়ে যাওয়ার পর চৌরঙ্গী মোড়ের পূর্ব দিকের সড়কে পুলিশের ব্যারিকেডের পেছন প্রান্ত হতে ককটেল বিস্ফোরণ ঘটায়।, ,ফরিদপুর জেলা বিএনপির সদস্য সচিব এ. কে কিবরিয়া স্বপন দাবি করে বলেন, ‘ছাত্রলীগ, যুবলীগ ও পুলিশের হামলায় আমাদের ২০-২৫ জন নেতাকর্মী আহত হয়েছেন।’,জেলা পুলিশের অতিরিক্ত পুলিশ সুপার সুমন রঞ্জন সরকার বলেন, ‘পরিস্থিতি নিয়ন্ত্রণে শহরের তিনটি স্পটে মোট ১৬ রাউন্ড রাবার বুলেট ছোড়া হয়েছে। ইটের আঘাতে পুলিশের পাঁচ সদস্য আহত হয়েছেন।’, ,ফরিদপুর শহরের অম্বিকা ময়দানে বিএনপির গণঅবস্থান কর্মসূচি আয়োজন করা হয়। বেলা ১১টায় জাসাসের শিল্পীদের গণসংগীত পরিবেশনের মধ্য দিয়ে কর্মসূচি শুরু হয়। এ সময় মঞ্চে উপস্থিত ছিলেন বিএনপির ভাইস চেয়ারম্যান অ্যাডভোকেট আহমেদ আযম খান, বিএনপি চেয়ারপারসনের উপদেষ্টা জহিরুল হক শাহজাদা, বিএনপির বিভাগীয় সাংগঠনিক সম্পাদক শামা ওবায়েদ, সহ-সাংগঠনিক সম্পাদক খন্দকার মাশুকুর রহমান মাশুক, কেন্দ্রীয় নির্বাহী কমিটির সদস্য শাহ মো. আবু জাফর, নির্বাহী কমিটির সদস্য কাজী হুমায়ুন কবির, ফরিদপুর জেলা বিএনপির আহ্বায়ক সৈয়দ মোদাররেস আলী ইসা, মহানগর বিএনপির আহ্বায়ক এএফএম কাইয়ুম জঙ্গি, শরীয়তপুর জেলা বিএনপির সাধারণ সম্পাদক সরদার নাসিরুদ্দিন কালু সাংগঠনিক সম্পাদক সাইদ আহমেদ আসলাম, রাজবাড়ীর আহ্বায়ক অ্যাডভোকেট লিয়াকত হোসেন, গোপালগঞ্জ জেলা বিএনপির আহ্বায়ক বীর মুক্তিযোদ্ধা রফিকুল ইসলাম প্রমুখ।",bn,2023-01-11T17:31:16+06:00
Banglatribune,"দীর্ঘদিন ধরে ডাক্তার পরিচয়ে প্রতারণা, অবশেষে গ্রেফতার",country,https://www.banglatribune.com/country/chitagong/781059/%E0%A6%A6%E0%A7%80%E0%A6%B0%E0%A7%8D%E0%A6%98%E0%A6%A6%E0%A6%BF%E0%A6%A8-%E0%A6%A7%E0%A6%B0%E0%A7%87-%E0%A6%A1%E0%A6%BE%E0%A6%95%E0%A7%8D%E0%A6%A4%E0%A6%BE%E0%A6%B0-%E0%A6%AA%E0%A6%B0%E0%A6%BF%E0%A6%9A%E0%A7%9F%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%A3%E0%A6%BE-%E0%A6%85%E0%A6%AC%E0%A6%B6%E0%A7%87%E0%A6%B7%E0%A7%87,"চিকিৎসক স্ত্রীর চেম্বারে বসে বিভিন্ন জনের কাছ থেকে টাকা হাতিয়ে প্রতারণার অভিযোগে মো. আব্দুস সালাম মকুল নামে এক ব্যক্তিকে গ্রেফতার করেছে র‌্যাব। মঙ্গলবার (১০ জানুয়ারি) রাতে কুমিল্লার মনোহরপুর এলাকা থেকে তাকে গ্রেফতার করা হয়। তার কাছ থেকে ভুয়া দুটি ডাক্তারি আইডি ও ভিজিটিং কার্ড উদ্ধার করা হয়েছে। ডাক্তার না হয়েও ডাক্তার পরিচয়ে দীর্ঘদিন ধরে প্রতারণা করে আসছিলেন তিনি। তবে তার স্ত্রী মনোহরগঞ্জ উপজেলা স্বাস্থ্য কমপ্লেক্সের চিকিৎসক।  ,বুধবার (১১ জানুয়ারি) সকালে এসব তথ্য জানিয়েছেন র‌্যাব-১১ কুমিল্লার কোম্পানি কমান্ডার মেজর মোহাম্মদ সাকিব হোসেন। গ্রেফতার আব্দুস সালাম (৩৫) চুয়াডাঙ্গার জীবননগর থানার মো. মোশারফ বিশ্বাসের ছেলে।,র‌্যাব কর্মকর্তা সাকিব হোসেন বলেন, ‘ডাক্তার পরিচয়ে এক ব্যক্তির কাছ থেকে ৭০ হাজার টাকা নেন আব্দুস সালাম। পরে আরও টাকা দাবি করেন। এ অবস্থায় আব্দুস সালাম ডাক্তার কিনা তার প্রমাণ চান ওই ব্যক্তি। তখন স্ত্রীর মনোহরগঞ্জ উপজেলা স্বাস্থ্য কমপ্লেক্সের চেম্বারে বসে ছবি তোলেন। সেইসঙ্গে চিকিৎসার যন্ত্রপাতি ও চেম্বারে বসার ভিডিও ধারণ করে ওই ব্যক্তিকে পাঠান। তবু বিষয়টি নিশ্চিত হতে আব্দুস সালামের সঙ্গে চেম্বারে দেখা করতে চান ওই ব্যক্তি। এ নিয়ে টালবাহানা শুরু করেন। শেষ পর্যন্ত ওই ব্যক্তির সঙ্গে যোগাযোগ বন্ধ করে দেন আব্দুস সালাম।’,মেজর মোহাম্মদ সাকিব হোসেন বলেন, ‘জিজ্ঞাসাবাদে আব্দুস সালাম জানিয়েছেন একই পন্থায় সাভার, গাজীপুর, ঢাকা মেডিক্যাল কলেজসহ বিভিন্ন স্থানের একাধিক ব্যক্তির কাছ থেকে টাকা হাতিয়ে নিয়ে প্রতারণা করেছেন। তার বিরুদ্ধে কুমিল্লার কোতোয়ালি মডেল থানায় মামলা হয়েছে।’",bn,2023-01-11T17:47:10+06:00
Banglatribune,উইকেট নিয়ে সাকিবের কণ্ঠেও স্তুতি,sport,https://www.banglatribune.com/sport/cricket/781056/%E0%A6%89%E0%A6%87%E0%A6%95%E0%A7%87%E0%A6%9F-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%95%E0%A6%A3%E0%A7%8D%E0%A6%A0%E0%A7%87%E0%A6%93-%E0%A6%B8%E0%A7%8D%E0%A6%A4%E0%A7%81%E0%A6%A4%E0%A6%BF,"মিরপুরের উইকেট মানেই সেটা টার্নিং ও ধীরগতির। এখানে ব্যাটারদের তেমন কিছুই করার থাকে না। বিপিএলের প্রতি আসরে মিরপুরের উইকেট নিয়ে তাই সমালোচনার ঝড় ওঠে। কিন্তু এবার ব্যতিক্রম। শৈত্যপ্রবাহের কারণে প্রথম দুই দিনের প্রথম ম্যাচে স্লো স্কোরিং হয়েছে। বাকি ম্যাচগুলোতে সময় যত গড়িয়েছে রানের বন্যাও বয়েছে। এমন উইকেটে খেলতে পেরে দারুণ উচ্ছ্বসিত ক্রিকেটাররা। সিলেট স্ট্রাইকার্সের অধিনায়ক মাশরাফি বিন মুর্তজার পর ফরচুন বরিশালের অধিনায়ক সাকিব আল হাসানের কণ্ঠেও মিরপুরের উইকেট নিয়ে স্তুতি শোনা গেলো। পাশাপাশি তরুণ ব্যাটারদেরও প্রশংসায় ভাসিয়েছেন তিনি।,বুধবার এক অনুষ্ঠানে সাকিব কিউরেটরদের ধন্যবাদ দিয়ে বলেছেন, ‘এ বছর পিচটা অনেক ভালো। মিরপুরে খুবই আনএক্সপেক্টেড যে এত ভালো পিচ পাই। সো কিউরেটরকে ক্রেডিট দিতেই হয়, সে কারণে এত বেশি রান হচ্ছে এবং মাঠের খেলাটাও অনেক বেশি ভালো হচ্ছে, এক্সসাইটিং হচ্ছে।’,অন্য আসরগুলোর তুলনায় মিরপুরে স্থানীয় ব্যাটাররা তুলনামূলক ভালো করছে। সিলেটের তিন ব্যাটার নাজমুল হোসেন শান্ত, জাকির হাসান ও তৌহিদ হৃদয় তাদের মধ্যে অন্যতম। প্রথম ম্যাচে ব্যাটিং না পাওয়া তৌহিদ তিন ম্যাচেই টানা হাফসেঞ্চুরি করেছেন। ৬৬ গড় ও ১৬৬ স্ট্রাইক রেটে তার রান ১৯৫! সিলেটের চার জয়ের তিনটিতেই নায়ক এই ব‌্যাটসম‌্যান। তাছাড়া জাকির ব‌্যাটিং করছেন ১৭৫ স্ট্রাইক রেটে। তার ইনিংসগুলো হচ্ছে ২১ বলে ২৭, ১০ বলে ২০, ১৮ বলে ৪৩। শান্তও ওপেনিংয়ে নেমে ৪৩, ৪৮, ১৯ ও ৫৭ রান করেছেন। এছাড়া কুমিল্লা ভিক্টোরিয়ান্সে খেলা জাকের আলী অনিক এক ম‌্যাচে ৪৩ বলে ৫৭ রান তুলে নিজের সামর্থ‌্যের জানান দিয়েছেন।,উইকেট ভালো হওয়ার কারণে ভালো মানের উইকেট পাওয়ায় তরুণরা শট খেলতে আত্মবিশ্বাসী হচ্ছেন বলে মনে করেন সাকিব, ‘অনেকেই ভালো খেলছে, ধারাবাহিকভাবে আপনি যদি দেখেন শান্ত, জাকির, হৃদয় খুবই ভালো খেলছে এবং অন্যান্য দলের খেলোয়াড়রাও ভালো করছে, সব থেকে ভালো দিক হচ্ছে স্থানীয় ব্যাটাররা এবার ভালো রান করছে, যেটা আমাদের জন্য খুবই ইতিবাচক একটা দিক। অনেক ক্রেডিট দিতে হয় পিচকে, কারণ পিচগুলো ভালো পাওয়া যাচ্ছে। আমার মনে হয় এ কারণে দেশীয় ব্যাটারদের রান করার সুযোগটা বাড়ছে এবং তারা সেটাকে ক্যাপিটালাইজ করছে। আগে ৩০-৪০ হতো এখন ৭০ হচ্ছে, এরপর এটাও শিখে যাবে কীভাবে ১০০ করতে হয়।’,সাকিব অবশ্য হতাশ স্থানীয় বোলারদের নিয়ে। মিরপুরে বাংলাদেশি কোন বোলারই আহামরি পারফরম্যান্স করতে পারেননি। সাকিব মনে করেন, ব্যাটিং উইকেটে বোলারদের কীভাবে ভালো বোলিং করতে হবে সেটি শিখতে হবে, ‘আমি তো বললাম দেশীয় ব্যাটাররা রান করছে এটা একটা ভালো দিক। কিন্তু আমাদের দেশীয় বোলাররা ওরকম ভালো বল করছে না। এরকম ভালো পিচে কীভাবে বল করতে হয় ওটা শিখতে হবে।’",bn,2023-01-11T17:43:00+06:00
Banglatribune,ইউল্যাবে ক্যারিয়ার সাকসেস প্রোগ্রাম,press-release,https://www.banglatribune.com/press-release/781060/%E0%A6%87%E0%A6%89%E0%A6%B2%E0%A7%8D%E0%A6%AF%E0%A6%BE%E0%A6%AC%E0%A7%87-%E0%A6%95%E0%A7%8D%E0%A6%AF%E0%A6%BE%E0%A6%B0%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A6%BE%E0%A6%95%E0%A6%B8%E0%A7%87%E0%A6%B8-%E0%A6%AA%E0%A7%8D%E0%A6%B0%E0%A7%8B%E0%A6%97%E0%A7%8D%E0%A6%B0%E0%A6%BE%E0%A6%AE,"সম্প্রতি রাজধানীর ধানমন্ডিতে ইউনিভার্সিটি অব লিবারেল আর্টস বাংলাদেশের (ইউল্যাব) ক্যারিয়ার সার্ভিসেস অফিসের উদ্যোগে দুই দিনব্যাপী ‘ক্যারিয়ার সাকসেস প্রোগ্রাম’ অনুষ্ঠিত হয়েছে। বুধবার (১১ জানুয়ারি) এক সংবাদ বিজ্ঞপ্তিতে এ তথ্য জানানো হয়।,ওয়ার্কসপে রিসোর্স পার্সনস হিসেবে ছিলেন ডন সামদানি ফ্যাসিলিটেশনের প্রধান গোলাম সুমদানী ডন, ইউএস-বাংলা এয়ারলাইন্স লিমিটেডের মহাব্যবস্থাপক ও মানবসম্পদ বিভাগের প্রধান মো. জাহাঙ্গীর নবি, স্যামসাংয়ের মানবসম্পদ বিভাগের প্রধান মুজাহিদুল ইসলাম জাহিদ, আশিক মাহমুদ আদনান। সেশনের নেতৃত্ব দেন ইউল্যাবের সিনিয়র ও ক্যারিয়ার সার্ভিসের ডিরেক্টর জামাল উদ্দিন জেমি।,বিভিন্ন বিষয়ভিত্তিক আলোচনা এবং প্রেজেন্টেশনের মাধ্যমে বক্তারা শিক্ষার্থীদের ক্যারিয়ার প্লান, আই ক্যাচিং সিভি তৈরি, কভার লেটার তৈরি, জব পোর্টাল, ইমেইল বা হার্ড কপিতে চাকরির আবেদন করার সঠিক পদ্ধতি, কনফিডেন্স সহকারে ইন্টারভিউ দেওয়ার কৌশল নির্ধারণ, মক ইন্টারভউ এবং কীভাবে জব সার্চ করতে হয়– সব বিষয় নিয়ে আলোচনা করেন।, ",bn,2023-01-11T17:51:31+06:00
Banglatribune,অধ্যক্ষ-উপাধ্যক্ষ পদে বদলির আবেদন আহ্বান,educations,https://www.banglatribune.com/educations/781061/%E0%A6%85%E0%A6%A7%E0%A7%8D%E0%A6%AF%E0%A6%95%E0%A7%8D%E0%A6%B7-%E0%A6%89%E0%A6%AA%E0%A6%BE%E0%A6%A7%E0%A7%8D%E0%A6%AF%E0%A6%95%E0%A7%8D%E0%A6%B7-%E0%A6%AA%E0%A6%A6%E0%A7%87-%E0%A6%AC%E0%A6%A6%E0%A6%B2%E0%A6%BF%E0%A6%B0-%E0%A6%86%E0%A6%AC%E0%A7%87%E0%A6%A6%E0%A6%A8-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8,"সরকারি কলেজের অধ্যক্ষ ও উপাধ্যক্ষ পদে বদলির জন্য বিসিএস (সাধারণ শিক্ষা) ক্যাডারের আগ্রহী কর্মকর্তাদের আবেদন আহ্বান করা হয়েছে। আগামী ১৫ থেকে ২৫ জানুয়ারির মধ্যে অনলাইনে আবেদন করতে হবে। শিক্ষা মন্ত্রণালয়ের মাধ্যমিক ও উচ্চশিক্ষা বিভাগ বুধবার (১১ জানুয়ারি) এ সংক্রান্ত নির্দেশনা দিয়েছে। মাধ্যমিক ও উচ্চশিক্ষা অধিদফতরের মহাপরিচালককে প্রয়োজনীয় ব্যবস্থা নিতে বলা হয়েছে।,নির্দেশনায় বলা হয়, বিসিএস (সাধারণ শিক্ষা) ক্যাডার কর্মকর্তাদের ‘সরকারি কলেজে শিক্ষক বদলি/পদায়ন নীতিমালা-২০২০’ অনুযায়ী অনলাইনে আবেদন দাখিল করতে হবে। একইসঙ্গে অনলাইন ছাড়া অন্য কোনও উপায়ে পাঠানো আবেদন বিবেচনা করা হবে না বলেও বদলি/পদায়ন নীতিমালায় উল্লেখ রয়েছে।,নির্দেশনা অনুযায়ী বিসিএস (সাধারণ শিক্ষা) ক্যাডারের অধ্যক্ষ ও উপাধ্যক্ষ পদে বদলি/পদায়নে আগ্রহী আবেদনকারীদের ১৫ জানুয়ারি থেকে ২৫ জানুয়ারি পর্যন্ত শিক্ষা মন্ত্রণালয়ের মাধ্যমিক ও উচ্চশিক্ষা বিভাগ এবং মাধ্যমিক ও উচ্চশিক্ষা অধিদফতরের www.shed.gov.bd বা www.dshe.gov.bd লিংক ব্যবহার করে অনলাইনে আবেদন করার পরামর্শ দেওয়া হয়েছে। সংশ্লিষ্ট অধ্যক্ষ/উপাধ্যক্ষ/প্রতিষ্ঠান প্রধানদের আগামী ২৬ জানুয়ারির মধ্যে সংশ্লিষ্ট কর্তৃপক্ষ বরাবর আবেদন অগ্রায়ন করার জন্য নির্দেশ দেওয়া হয়।",bn,2023-01-11T17:52:37+06:00
Banglatribune,৬০ হাজার টন সার কেনার সিদ্ধান্ত,national,https://www.banglatribune.com/national/781065/%E0%A7%AC%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%A8-%E0%A6%B8%E0%A6%BE%E0%A6%B0-%E0%A6%95%E0%A7%87%E0%A6%A8%E0%A6%BE%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4,"সরকার ৬০ হাজার টন ইউরিয়া সার কেনার সিদ্ধান্ত নিয়েছে। এতে ব্যয় ধরা হয়েছে ২৯৯ কোটি ৪৪ লাখ ১৭ হাজার টাকা। সৌদি আরব ও সংযুক্ত আরব আমিরাত থেকে রাষ্ট্রীয় চুক্তির মাধ্যমে এই সার কিনবে শিল্প মন্ত্রণালয়ের অধীন বাংলাদেশ কেমিক্যাল ইন্ডাস্ট্রিজ করপোরেশন (বিসিআইসি)।,বুধবার (১১ জানুয়ারি) অর্থমন্ত্রী আ হ ম মুস্তফা কামালের সভাপতিত্বে সরকারি ক্রয় সংক্রান্ত মন্ত্রিসভা কমিটির সভায় শিল্প মন্ত্রণালয়ের এ সংক্রান্ত প্রস্তাব অনুমোদন করা হয়েছে।,সভার সিদ্ধান্ত সাংবাদিকদের জানান মন্ত্রিপরিষদ বিভাগের অতিরিক্ত সচিব সাঈদ মাহবুব খান।,তিনি জানান, সভায় সংযুক্ত আরব আমিরাতের ফার্টিগ্লোব ডিস্ট্রিবিউশন লিমিটেড বিসিআইসিকে ৩০ হাজার মেট্রিক টন বাল্ক গ্রানুয়েল ইউরিয়া সার সরবরাহ করবে। রাষ্ট্রীয় চুক্তির মাধ্যমে এই সার কেনা হবে। এতে খরচ হবে ১৫০ কোটি ৮ লাখ ৪ হাজার টাকা। প্রতি মেট্রিক টন সারের মূল্য ৪৭০ মার্কিন ডলার। যার আগের মূল্য ছিল ৪৮০ মার্কিন ডলার।,তিনি আরও জানান, সভায় সৌদি আরব থেকেও ৩০ হাজার মেট্রিক টন ইউরিয়া সার আমদানির বিষয়ে প্রস্তাব অনুমোদন পেয়েছে। এটিও রাষ্ট্রীয় চুক্তির মাধ্যমে আমদানি করবে বিসিআইসি। এ জন্য ব্যয় ধরা হয়েছে ১৪৯ কোটি ৩৬ লাখ ১৩ হাজার টাকা। প্রতি মেট্রিক টনের মূল্য ধরা হয়েছে ৪৭০ মার্কিন ডলার।",bn,2023-01-11T18:08:53+06:00
Banglatribune,স্প্যানিশ কোচের ওপরই ভরসা রাখলো বাংলাদেশ,sport,https://www.banglatribune.com/sport/football/781064/%E0%A6%B8%E0%A7%8D%E0%A6%AA%E0%A7%8D%E0%A6%AF%E0%A6%BE%E0%A6%A8%E0%A6%BF%E0%A6%B6-%E0%A6%95%E0%A7%8B%E0%A6%9A%E0%A7%87%E0%A6%B0-%E0%A6%93%E0%A6%AA%E0%A6%B0%E0%A6%87-%E0%A6%AD%E0%A6%B0%E0%A6%B8%E0%A6%BE-%E0%A6%B0%E0%A6%BE%E0%A6%96%E0%A6%B2%E0%A7%8B-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6,"স্প্যানিশ কোচ হাভিয়ের কাবরেরার মেয়াদ বাড়নো নিয়ে আলোচনা ছিল। আগেই ইঙ্গিত মিলেছিল ৩৮ বছর বয়সী কোচের মেয়াদ বাড়তে পারে। অবশেষে হলোও তাই। ২০২৩ সালেও জামাল ভূঁইয়াদের কোচ থাকছেন এই স্প্যানিশ কোচ। জাতীয় দল কমিটির চেয়ারম্যান ও বাংলাদেশ ফুটবল ফেডারেশনের অন্যতম সহ-সভাপতি কাজী নাবিল আহমেদ এক ভিডিও বার্তায় বিষয়টি নিশ্চিত করেছেন।,২০২২ সালের শুরুর দিকে কাবরেরাকে জাতীয় দলের কোচ করা হয়েছিল। প্রথমবারের মতো এই স্প্যানিশ কোচ কোনও জাতীয় দলের দায়িত্ব নিয়েছিলেন সেই সময়। তার অধীনে বাংলাদেশ দল ৮টি আন্তর্জাতিক ম্যাচ খেলেছে। এর মধ্যে ৫টিতে হার, দুটিতে ড্র ও একটি ম্যাচ জেতার রেকর্ড আছে। এবারও তার সামনে ব্যস্ত সূচি।,৩৭ বছর বয়সী কাবরেরার আগে কোনও জাতীয় দলের কোচ পদে কাজ করার অভিজ্ঞতা ছিল না। এমনকি কোনও ক্লাব দলের হেড কোচও ছিলেন না! এই অঞ্চলে একসময় শুধু ভারতের আই-লিগের দল স্পোর্টিং দ্য গোয়াতে সহকারী কোচ ছিলেন। তবে উয়েফা প্রো লাইসেন্সধারী কোচের বিভিন্ন ক্লাবের একাডেমি পরিচালনা ও টেকনিক্যাল ডিরেক্টর পদে কাজ করার অভিজ্ঞতা রয়েছে। এর মধ্যে রয়েছে লা লিগার ক্লাব দেপোর্তিভো আলাভেসের একাডেমি কোচ, লা লিগা স্কুল ও বার্সেলোনা ভার্জিনিয়া স্কুল শাখার একাডেমিসহ এই স্তরের অন্য ক্লাবে টেকনিক্যাল ডিরেক্টর হিসেবে কাজ করেছেন।",bn,2023-01-11T18:08:21+06:00
Banglatribune,১৬ জানুয়ারি কাওরান বাজারে অবস্থান নেবে গণতন্ত্র মঞ্চ,politics,https://www.banglatribune.com/politics/other-politics/781067/%E0%A7%A7%E0%A7%AC-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A6%95%E0%A6%BE%E0%A6%93%E0%A6%B0%E0%A6%BE%E0%A6%A8-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%A8%E0%A7%87%E0%A6%AC%E0%A7%87-%E0%A6%97%E0%A6%A3%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0,"রাজনৈতিক বন্দিদের মুক্তি ও মিথ্যা মামলা প্রত্যাহারের দাবিতে জাতীয় প্রেস ক্লাবের সামনে প্রতিবাদী গণ-অবস্থান কর্মসূচি পালন করেছে গণতন্ত্র মঞ্চ। বুধবার (১১ জানুয়ারি) অনুষ্ঠিত এই কর্মসূচি থেকে আগামী ১৬ জানুয়ারি কাওরান বাজারে বাংলাদেশ এনার্জি রেগুলেটরি কমিশনের সামনে অবস্থান ও বিক্ষোভের ডাক দিয়েছে এই মঞ্চ।,বুধবার রাষ্ট্র সংস্কার আন্দোলনের প্রধান সমন্বয়ক অ্যাডভোকেট হাসনাত কাইয়ূমের সভাপতিত্বে এবং সাংগঠনিক সমন্বয়ক ইমরান ইমনের পরিচালনায় গণ-অবস্থান কর্মসূচিতে বক্তব্য রাখেন বিপ্লবী ওয়ার্কার্স পার্টির সাধারণ সম্পাদক সাইফুল হক, গণসংহতি আন্দোলনের প্রধান সমন্বয়কারী জোনায়েদ সাকি, ভাসানী অনুসারী পরিষদের আহ্বায়ক শেখ রফিকুল ইসলাম বাবলু, নাগরিক ঐক্যের সাধারণ সম্পাদক শহীদুল্লাহ কায়সার, জেএসডির সাধারণ সম্পাদক শহীদ উদ্দিন মাহমুদ স্বপন, গণ-অধিকার পরিষদের যুগ্ম আহ্বায়ক মুহম্মদ রাশেদ খাঁনসহ গণতন্ত্র মঞ্চের নেতারা।,আয়োজকরা দাবি করেন, রাজধানীর বিভিন্ন স্থানে গণতন্ত্র মঞ্চের নেতাকর্মীদের কর্মসূচিতে যাওয়ার পথে বাধা দেওয়া হয়। মোড়ে মোড়ে তল্লাশির নামে নেতাকর্মীদের হয়রানি করা হয়। সব বাধা পেরিয়ে নেতাকর্মীরা স্ব-স্ব দলের কার্যালয় থেকে সকাল সাড়ে ১১টার পর জাতীয় প্রেস ক্লাবের সামনে জড়ো হতে শুরু করেন। এ কারণে সকাল ১১টা থেকে দুপুর ২টা পর্যন্ত গণ-অবস্থান কর্মসূচি পালনের কথা থাকলেও বেলা পৌনে ১২টায় আনুষ্ঠানিকভাবে কর্মসূচি শুরু হয়। শেষ হয় দুপুর ২টায়।, , ",bn,2023-01-11T18:12:14+06:00
Banglatribune,৫১ বছরে বাংলাদেশ-ভারত সম্পর্ক সুদৃঢ় হয়েছে: বাবলা,politics,https://www.banglatribune.com/politics/jatiyo-party/781058/%E0%A7%AB%E0%A7%A7-%E0%A6%AC%E0%A6%9B%E0%A6%B0%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AD%E0%A6%BE%E0%A6%B0%E0%A6%A4-%E0%A6%B8%E0%A6%AE%E0%A7%8D%E0%A6%AA%E0%A6%B0%E0%A7%8D%E0%A6%95-%E0%A6%B8%E0%A7%81%E0%A6%A6%E0%A7%83%E0%A7%9D-%E0%A6%B9%E0%A7%9F%E0%A7%87%E0%A6%9B%E0%A7%87-%E0%A6%AC%E0%A6%BE%E0%A6%AC%E0%A6%B2%E0%A6%BE,"জাতীয় পার্টির কো-চেয়ারম্যান সৈয়দ আবু হোসেন বাবলা এমপি বলেছেন, ‘জাতির পিতা বঙ্গবন্ধু শেখ মুজিবুর রহমানের নেতৃত্বে ১৯৭১-এর মহান মুক্তিযুদ্ধের মধ্য দিয়ে ভারতের মানুষের সঙ্গে বাংলাদেশের মানুষের যে হৃদয়ের বন্ধন সৃষ্টি হয়েছিল, বিগত ৫১ বছরে তা আরও সুদৃঢ় হয়েছে। বর্তমান সরকারের পাশাপাশি সংসদের প্রধান বিরোধী দল হিসেবে জাতীয় পার্টিও প্রত্যাশা করে, যেকোনও পরিস্থিতিতে বাংলাদেশের উন্নয়ন-অগ্রগতি ও গণতান্ত্রিক ধারা অব্যাহত রাখার স্বার্থে আমাদের অকৃত্রিম বন্ধু হিসেবে ভারতের সরকার ও জনগণ সবসময় বাংলাদেশের পাশে থাকবে।,বুধবার (১১ জানুয়ারি) রাজধানীর একটি হোটেলে বাংলাদেশ সফররত ভারতীয় সাংবাদিকদের সঙ্গে শুভেচ্ছা বিনিময়কালে আবু হোসেন বাবলা এ কথা বলেন। এই সময় আবু হোসেন বাবলা বাংলাদেশের সাম্প্রতিককালের উন্নয়ন কর্মকাণ্ডসহ সাম্প্রদায়িক সম্প্রীতির উজ্জ্বল বাংলাদেশের ইতিবাচক চিত্র ভারতের গণমাধ্যমে তুলে ধরার জন্য তাদের প্রতি আহ্বান জানান।,উল্লেখ্য, বাংলাদেশ সরকারের তথ্য ও সম্প্রচার মন্ত্রণালয়ের আমন্ত্রণে পাঁচ দিনের সরকারি সফরে বাংলাদেশে আসেন ভারতের বিভিন্ন রাজ্যের ৩৬ জন সিনিয়র সাংবাদিক। গত কয়েক দিনে তারা ঢাকা, মুন্সীগঞ্জ, চট্টগ্রাম, কক্সবাজার সফর করেন। মঙ্গলবার রাতে বঙ্গবন্ধু এভিনিউয়ে আওয়ামী লীগের কেন্দ্রীয় কার্যালয়ে ভারতীয় সাংবাদিকদের সঙ্গে মতবিনিময় করেন দলটির সাধারণ সম্পাদক ওবায়দুল কাদের। এর আগে আলাদা বৈঠক করেন তথ্যমন্ত্রী ড. হাছান মাহমুদ। এছাড়া ঢাকায় জাতীয় প্রেস ক্লাব ও চট্টগ্রামে চট্টগ্রাম প্রেস ক্লাবের পক্ষ থেকে ভারতীয় সাংবাদিকদের সংবর্ধনা প্রদান করা হয়।",bn,2023-01-11T17:38:09+06:00
Banglatribune,ভারত থেকে ১২ হাজার টন চিনি কিনছে সরকার,business,https://www.banglatribune.com/business/news/781063/%E0%A6%AD%E0%A6%BE%E0%A6%B0%E0%A6%A4-%E0%A6%A5%E0%A7%87%E0%A6%95%E0%A7%87-%E0%A7%A7%E0%A7%A8-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%A8-%E0%A6%9A%E0%A6%BF%E0%A6%A8%E0%A6%BF-%E0%A6%95%E0%A6%BF%E0%A6%A8%E0%A6%9B%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0,"সরকার ১২ হাজার টন (এক কোটি ২৫ লাখ কেজি)  চিনি কেনার সিদ্ধান্ত নিয়েছে। ভারত থেকে অমিদানি করা এ চিনি টিসিবির মাধ্যমে নিম্ন আয়ের মানুষদের কাছে বাজারজাত করা হবে। প্রতি কেজি চিনির আমদানি মূল্য হবে ৫৬ টাকা।,বুধবার (১১ জানুয়ারি) অর্থমন্ত্রী আ হ ম মুস্তফা কামালের সভাপতিত্বে অনুষ্ঠিত সরকারি ক্রয় সংক্রান্ত মন্ত্রিসভা কমিটির সভায় এ সংক্রান্ত বাণিজ্য মন্ত্রণালয়ের প্রস্তাব অনুমোদন দেওয়া হয়েছে। সভা শেষে সরকারের এসব সিদ্ধান্ত সাংবাদিকদের জানিয়েছেন মন্ত্রিপরিষদ বিভাগের অতিরিক্ত সচিব সাঈদ মাহবুব খান।,তিনি জানান, বাণিজ্য মন্ত্রণালয়ের অধীন ট্রেডিং করপোরেশন অব বাংলাদেশকে (টিসিবি) এই চিনি সরবরাহ করবে ভারতের কলকাতার শ্রীনোভা ইস্পাত প্রাইভেট লিমিটেড। আন্তর্জাতিকভাবে সরাসরি ক্রয় পদ্ধতিতে (ডিপিএম) এই চিনি কিনতে সরকারের মোট খরচ হবে ৭০ কোটি ২ লাখ ৪৫ হাজার টাকা।",bn,2023-01-11T17:58:56+06:00
Banglatribune,সাবেক এমপি জজ মিয়া মারা গেছেন,country,https://www.banglatribune.com/country/mymensing/781069/%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%8F%E0%A6%AE%E0%A6%AA%E0%A6%BF-%E0%A6%9C%E0%A6%9C-%E0%A6%AE%E0%A6%BF%E0%A6%AF%E0%A6%BC%E0%A6%BE-%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87%E0%A6%A8,"ময়মনসিংহের গফরগাঁওয়ের জাতীয় পার্টির দুবারের সাবেক সংসদ সদস্য এনামুল হক জজ মিয়া (৮৩) মারা গেছেন। বার্ধক্যজনিত কারণে বুধবার (১১ জানুয়ারি) ভোররাতে সালটিয়া ইউনিয়নের পুকুরিয়া গ্রামে আশ্রয়ণ প্রকল্পের ঘরে মারা যান তিনি। মৃত্যুকালে তার বয়স হয়েছিল ৮৩ বছর। ,তার মৃত্যুতে শোক জানিয়েছেন জাতীয় সংসদের বিরোধী দলীয় নেতা বেগম রওশন এরশাদ ও গফরগাঁও থেকে নির্বাচিত এমপি ফাহমী গোলন্দাজ বাবেল।,দলীয় সূত্রে জানা যায়, জাতীয় পার্টির সাবেক চেয়ারম্যান হুসেইন মুহাম্মদ এরশাদের পালিত মেয়ে নাজুকে ১৯৭২ সালে বিয়ে করেন এনামুল হক জজ মিয়া। পরে ১৯৮৩ ও ১৯৮৬ সালে ময়মনসিংহ-১০ গফরগাঁও আসন থেকে জাতীয় পার্টির হয়ে দুবার সংসদ সদস্য হন তিনি।,স্থানীয় সূত্র জানায়, বুধবার বাদ আসর গফরগাঁওয়ের চর শিলাসী এলাকার মসজিদের পাশের গোরস্থানে এনামুল হক জজ মিয়াকে দাফন করা হয়েছে। ,খোঁজ নিয়ে জানা গেছে, এনামুল হক জজ মিয়া তিনটি বিয়ে করেছেন। প্রথম স্ত্রী নাজু এক মেয়েকে নিয়ে আমেরিকায় থাকেন। দ্বিতীয় স্ত্রী নাছিমা হক ঢাকার পুরানা পল্টনে দুই সন্তানকে নিয়ে থাকেন। এমপি থাকার সময় গফরগাঁও পৌর শহর ও ঢাকায় বিলাসবহুল বাড়ি ছিল তার। ওসব সম্পদ স্ত্রী-সন্তানদের নামে লিখে দিয়েছিলেন। সবশেষ নিজের জায়গা না থাকায় তাকে আশ্রয়ণ প্রকল্পের ঘর দিয়েছিল সরকার। তৃতীয় স্ত্রী রুমার সঙ্গে ১০ বছরের ছেলে নূরে এলাহীকে নিয়ে ওই ঘরে বসবাস করছিলেন তিনি।,গফরগাঁও উপজেলা নির্বাহী কর্মকর্তা আবিদুর রহমান বলেন, ‘বার্ধক্যজনিত কারণে মারা গেছেন সাবেক এমপি এনামুল হক। বিকালে জানাজা শেষে তাকে পারিবারিক কবরস্থানে দাফন করা হয়েছে।’",bn,2023-01-11T18:16:01+06:00
Banglatribune,‘বঙ্গবন্ধু দেশে না ফিরলে আমরা অস্ত্র জমা দিতাম না’,country,https://www.banglatribune.com/country/dhaka/781066/%E2%80%98%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81-%E0%A6%A6%E0%A7%87%E0%A6%B6%E0%A7%87-%E0%A6%A8%E0%A6%BE-%E0%A6%AB%E0%A6%BF%E0%A6%B0%E0%A6%B2%E0%A7%87-%E0%A6%86%E0%A6%AE%E0%A6%B0%E0%A6%BE-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%9C%E0%A6%AE%E0%A6%BE-%E0%A6%A6%E0%A6%BF%E0%A6%A4%E0%A6%BE%E0%A6%AE-%E0%A6%A8%E0%A6%BE%E2%80%99,"মুক্তিযুদ্ধ বিষয়ক মন্ত্রী আ ক ম মোজাম্মেল হক বলেছেন, ‘বঙ্গবন্ধু যদি দেশে না ফিরতেন তাহলে মুক্তিযোদ্ধাদের কাছে যেসব অন্ত্র ছিল এই অস্ত্র আমরা অন্য কারও কাছে সমর্পণ করতাম না। বঙ্গবন্ধু দেশে ফিরেছিলেন বলেই এই অস্ত্র আমরা জমা দিয়েছিলাম।’,বুধবার (১১ জানুয়ারি) দুপুরে গাজীপুর সিটি করপোরেশনের উদ্যোগে শহরের বঙ্গতাজ অডিটোরিয়ামে অনুষ্ঠিত শহীদ মুক্তিযোদ্ধাদের পরিবার ও বীর মুক্তিযোদ্ধাদের সংবর্ধনা অনুষ্ঠানে প্রধান অতিথির বক্তব্যে তিনি এ কথা বলেন।,মন্ত্রী বলেন, ‘২৯ বছর জিয়া, এরশাদ, খালেদা জিয়া রাষ্ট্রীয় ক্ষমতায় ছিল। এ সময়ে তারা এ দেশের জন্য কী করেছে? শেখ হাসিনার নেতৃত্বে দেশ আবার ঘুরে দাঁড়িয়েছে। বাংলাদেশ এখন উন্নয়নের রোল মডেল।’,তিনি বলেন, ‘সংসদ নির্বাচন খুব দ্রুত আমরা শেষ করার প্রস্তুতি নিয়েছি। সংসদ নির্বাচনের পর রাস্তাঘাট, ব্রিজ, কালভার্ট ও বিভিন্ন সরকারি স্থাপনা বীর মুক্তিযোদ্ধাদের নামে করার জন্য আমরা ইতিমধ্যেই ডিসি ও ইউএনও-দের নির্দেশ দিয়েছি।’,গাজীপুর সিটি করপোরেশনের মেয়র (ভারপ্রাপ্ত) আসাদুর রহমান কিরণের সভাপতিত্বে ও তত্ত্বাবধায়ক প্রকৌশলী মুজিবুর রহমান কাজলের সঞ্চালনায় অনুষ্ঠানে বিশেষ অতিথি ছিলেন যুব ও ক্রীড়া প্রতিমন্ত্রী জাহিদ আহসান রাসেল, শামসুন্নাহার ভূঁইয়া এমপি, গাজীপুর সিটি করপোরেশনের প্রধান নির্বাহী কর্মকর্তা এ এস এম শফিউল আজম, স্থানীয় সরকার বিভাগ, স্থানীয় সরকার বিভাগের গাজীপুরের উপ-পরিচালক (উপ-সচিব) কামরুজ্জামান, বীর মুক্তিযোদ্ধা আব্দুস সাত্তার মিয়া, গাজীপুর মহানগর আওয়ামী লীগের সাধারণ সম্পাদক আতাউল্লাহ মন্ডল, বাসন থানা আওয়ামী লীগের সভাপতি আব্দুল বারী প্রমুখ।",bn,2023-01-11T18:09:46+06:00
Banglatribune, ‘সানমুন টাওয়ার’ নিয়ে প্রকাশিত সংবাদের প্রতিবাদ ও প্রতিবেদকের বক্তব্য,others,https://www.banglatribune.com/others/781071/%C2%A0%E2%80%98%E0%A6%B8%E0%A6%BE%E0%A6%A8%E0%A6%AE%E0%A7%81%E0%A6%A8-%E0%A6%9F%E0%A6%BE%E0%A6%93%E0%A6%AF%E0%A6%BC%E0%A6%BE%E0%A6%B0%E2%80%99-%E0%A6%A8%E0%A6%BF%E0%A6%AF%E0%A6%BC%E0%A7%87-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6%E0%A6%BF%E0%A6%A4-%E0%A6%B8%E0%A6%82%E0%A6%AC%E0%A6%BE%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6,"বাংলা ট্রিবিউনে ৯ জানুয়ারি প্রকাশিত ‘সানমুন টাওয়ার ভাঙা নিয়ে ডিএসসিসি-রাজউকের দ্বিধাদ্বন্দ্ব’ শিরোনামে প্রকাশিত সংবাদের প্রতিবাদ জানিয়েছে সানমুন টাওয়ারের নির্মাতা প্রতিষ্ঠান এমআর ট্রেডিং কোম্পানি।,বুধবার (১১ জানুয়ারি) সানমুন টাওয়ার ও এমআর ট্রেডিং কোম্পানির ম্যানেজার শাহজাহান সিরাজের পাঠানো প্রতিবাদপত্রে বলা হয়—  ‘বাংলা ট্রিবিউন ডট কম’ এ ৯ জানুয়ারি প্রকাশিত ‘সানমুন টাওয়ার ভাঙা নিয়ে ডিএসসিসি-রাজউকের দ্বিধাদ্বন্দ্ব’ শিরোনামে প্রকাশিত সংবাদটি উদ্দেশ্যপ্রণোদিত, মিথ্যা, বানোয়াট ও মনগড়া। জুলাই ২০২২ তারিখে চিঠি দিয়ে সানমুন টাওয়ার অপসারণের বিষয়ে যে কথা বলা হয়েছে, তা সঠিক নয়।’,এতে আরও বলা হয়, ‘সানমুন টাওয়ার অপসারণ সংক্রান্ত কোনও চিঠি ভবন নির্মাতা কোম্পানি এমআর ট্রেডিং পায়নি। সরকারের যথাযথ নিয়ম ও ঢাকা সিটি করপোরেশনের অনুমোদিত নকশা অনুযায়ী, রাজধানীর ব্যস্ততম বাণিজ্যিক এলাকা মতিঝিলের ৩৭ দিলকুশায় উক্ত সানমুন টাওয়ার নির্মাণ করা হয়েছে। ভিত্তিহীন এই সংবাদ প্রকাশ করায় নির্মাতা কোম্পানির অপূরণীয় ক্ষতি হয়েছে।’,বাংলা ট্রিবিউনে প্রকাশিত প্রতিবেদনে কী ধরনের উদ্দেশ্যপ্রণোদিত, মিথ্যা, বানোয়াট ও মনগড়া তথ্য পরিবেশন করা হয়েছে এমআর  ট্রেডিংয়ের প্রতিবাদ পত্রে তার কোনও স্পষ্ট ব্যাখ্যা নেই। এছাড়া, প্রতিবাদপত্রে দাবি করা হয়েছে যে, ‘সানমুন টাওয়ার অপসারণে এমআর ট্রেডিংকে চিঠি দেওয়া হয়েছে’ বলে বাংলা ট্রিবিউনের প্রতিবেদনে উল্লেখ আছে। কিন্তু আমরা বলতে চাই যে,এমন কোনও তথ্য বাংলা ট্রিবিউনের রিপোর্টে পরিবেশন করা হয়নি।,এমআর ট্রেডিংয়ের দাবি, ‘সরকারের যথাযথ নিয়ম ও ঢাকা সিটি করপোরেশনের অনুমোদিত নকশা অনুযায়ী রাজধানীর ব্যস্ততম বাণিজ্যিক এলাকা মতিঝিলের ৩৭ দিলকুশায় উক্ত সানমুন টাওয়ার নির্মাণ করা হয়েছে।’,কিন্তু প্রতিবাদপত্রে তারা যে তথ্যটি আড়াল করেছে, সেটি হলো— একটি ২৩ তলা ভবন নির্মাণের জন্য এমআর ট্রেডিংয়ের সঙ্গে চুক্তি করেছিল তৎকালীন ঢাকা সিটি করপোরেশন। পরে এই চুক্তিকে পাশ কাটিয়ে এবং নকশার ব্যত্যয় ঘটিয়ে ওই প্লটে ২৩ তলার বদলে ৩০ তলা পর্যন্ত ভবন নির্মাণ করে এমআর ট্রেডিং। সিটি করপোরেশনের একটি প্রতিবেদনেও এ বিষয়টি উল্লেখ করা হয়েছে, যা এই প্রতিবেদকও দেখেছেন। বাংলা ট্রিবিউনের প্রতিবেদনে উল্লিখিত কোনও তথ্যই প্রতিবেদকের নিজস্ব বক্তব্য নয়। বরং ভবনটি নির্মাণের বিভিন্ন অসঙ্গতি নিয়ে সিটি করপোরেশনের তৈরি প্রতিবেদনের তথ্যই জনস্বার্থে বাংলা ট্রিবিউন প্রকাশ করেছে মাত্র। বাংলা ট্রিবিউন বরাবরই সত্য ও বস্তুনিষ্ট সংবাদ প্রকাশে অঙ্গীকারাবদ্ধ।এ ক্ষেত্রেও সেটাই ঘটেছে।,আরও পড়ুন:",bn,2023-01-11T18:27:14+06:00
Banglatribune,"যাত্রীর সোনার বার নিয়ে চম্পট বিমানবন্দরের কর্মী, এপিবিএনের হাতে ধরা",others,https://www.banglatribune.com/others/781068/%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A7%8B%E0%A6%A8%E0%A6%BE%E0%A6%B0-%E0%A6%AC%E0%A6%BE%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%9A%E0%A6%AE%E0%A7%8D%E0%A6%AA%E0%A6%9F-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A7%80,"সৌদি আরব থেকে ঢাকায় হযরত শাহজালাল আন্তর্জাতিক বিমানবন্দরে এসে নামেন মো. শহিদুল ইসলাম। তার সঙ্গে ছিল দুটি সোনার বার। তিনি জানতেন না সোনার বারের জন্য শুল্ক কোথায় দিতে হয়। বিমান থেকে নেমে বোর্ডিং ব্রিজের কাছে বিমানবন্দরের দুই কর্মীর কাছে শুল্ক দেওয়ার বিষয়ে সহায়তা চান সৌদি প্রবাসী শহিদুল। তাকে সহযোগিতার কথা বলে বিমানবন্দরের বিভিন্ন জায়গায় ঘুরিয়ে সোনার বার দুটি নিয়ে পালিয়ে যায় সেই দুই কর্মী।,সোনার বার হারিয়ে বিমানবন্দর আর্মড পুলিশের কাছে অভিযোগ করেন ওই প্রবাসী। তার অভিযোগের ভিত্তিতে এই দুই কর্মীদের আটক করেছে বিমানবন্দর আর্মড ‍পুলিশ।,জানা গেছে, ৮ জানুয়ারি রাত ৮টার দিকে সৌদি আরব থেকে ঢাকায় আসেন মো. শহিদুল ইসলাম। তার গ্রামের বাড়ি মানিকগঞ্জের সিংগাইরে। বিমান থেকে নেমে নিজের সঙ্গে থাকা দুটি সোনার বারের শুল্ক দেওয়ার বিষয়ে জানতে বিমানবন্দরের ৫ নম্বর বোর্ডিং ব্রিজের কাছে এক কর্মীর কাছে যান তিনি। সেই কর্মীর কাছে শহিদুল বলেন, আমার কাছে দুটি সোনার বার আছে, আমি কোথায় গিয়ে শুল্ক দেবো?,সেই কর্মী আরেকজনকে দেখিয়ে দিয়ে বলেন, ওই ব্যক্তি আপনাকে সাহায্য করতে পারবেন। পরবর্তীতে ওই দুই জন সহায়তার কথা বলে শহিদুলের দুটি সোনার বার নিয়ে নেন। তাকে বিমানবন্দরে ঘোরাতে থাকেন। একপর্যায়ে তারা দুই জন সোনার বার নিয়ে বিমানবন্দর থেকে বের হয়ে যান। পরে তাদের না পেয়ে শহিদুল ইসলাম বোর্ডিং ব্রিজ এলাকায় ঘুরতে থাকেন। বিমানবন্দর আর্মড পুলিশ সদস্যরা তার কোনও সমস্যার হয়েছে কিনা জানতে চাইলে পুরো ঘটনা খুলে বলেন এই প্রবাসী।, ,বিমানবন্দর আর্মড পুলিশের অতিরিক্ত পুলিশ সুপার মোহাম্মদ জিয়াউল হক বাংলা ট্রিবিউনকে বলেন, প্রবাসী শহিদুল ইসলামের অভিযোগ পেয়ে আমারা ঘটনার তদন্ত শুরু করি। সিসি ক্যামেরার ফুটেজ বিশ্লেষণ করে দুই ব্যক্তিকে শনাক্ত করা হয়।,জানা গেছে, পরে বিমানবন্দর আর্মড পুলিশ ৯ জানুয়ারি সেই দুই জনকে বিমানবন্দরে আটক করে। প্রাথমিক জিজ্ঞাসাবাদে তারা সোনার বার নেওয়ার কথা অস্বীকার করেন। পরে তথ্য-প্রমাণ উপস্থাপন করলে স্বীকার করেন তারা। ,এই দুই কর্মী হলেন মো. আনোয়ার হোসেন (৪২) ও মো. আবুল কালাম আজাদ (২৬)। তারা দুজন বিমানবন্দরের এয়ারকুলার রক্ষণাবেক্ষণ কাজে নিয়োজিত বেসরকারি প্রতিষ্ঠান ড্যাফোডিল ইঞ্জিনিয়ারিংয়ে সহকারী ম্যাকানিক হিসেবে কাজ করতেন।,পুলিশ সুপার মোহাম্মদ জিয়াউল হক বলেন, তাদের বিরুদ্ধে আইনগত ব্যবস্থা নেওয়া হয়েছে। সোনার বার যাত্রীকে ফেরত দেওয়া হয়েছে।, , ",bn,2023-01-11T18:13:13+06:00
Banglatribune,চট্টগ্রামের আদালতে এক রোহিঙ্গার ৫ বছর কারাদণ্ড,country,https://www.banglatribune.com/country/chitagong/781070/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87%E0%A6%B0-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87-%E0%A6%8F%E0%A6%95-%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE%E0%A6%B0-%E0%A7%AB-%E0%A6%AC%E0%A6%9B%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1,"চট্টগ্রামে এক হাজার পিস ইয়াবা উদ্ধারের ঘটনায় মো. মফিজ আলম নামে এক রোহিঙ্গা নাগরিককে পাঁচ বছরের সশ্রম কারাদণ্ড দিয়েছেন আদালত। বুধবার (১১ জানুয়ারি) চতুর্থ অতিরিক্ত চট্টগ্রাম মহানগর দায়রা জজ শরীফুল আলম ভূঞার আদালত এ রায় দেন। রায় ঘোষণার সময় আসামি আদালতে উপস্থিত ছিলেন না।,আদালতের বেঞ্চ সহকারী মো. ওমর ফুয়াদ এ তথ্য নিশ্চিত করে বাংলা ট্রিবিউনকে বলেন, মাদক মামলার রায়ে আসামি মফিজ আলমকে পাঁচ বছরের সশ্রম কারাদণ্ডের পাশাপাশি পাঁচ হাজার টাকা জরিমানা করেন। অনাদায়ে আরও ছয় মাসের বিনাশ্রম কারাদণ্ড দিয়েছেন আদালত।,আদালত সূত্র জানায়, ২০১৮ সালের ১৪ ডিসেম্বর মফিজ আলমকে এক হাজার পিস ইয়াবাসহ চট্টগ্রাম নগরের সিনেমা প্যালেস এলাকা থেকে গ্রেফতার করে মাদক দ্রব্য নিয়ন্ত্রণ অধিদফতর। এ ঘটনায় সংস্থার সহকারী উপ-পরিদর্শক রুপম কান্তি পাল বাদী হয়ে কোতোয়ালি থানায় মামলা করেন। ২০২১ সালের ২১ নভেম্বর এ মামলায় চার্জ গঠন করা হয়। পাঁচ সাক্ষীর সাক্ষ্যগ্রহণ শেষে আদালত রায় দেন।",bn,2023-01-11T18:25:51+06:00
Banglatribune,সরকারি স্কুলের জমি সঠিকভাবে রেকর্ডের নির্দেশ,educations,https://www.banglatribune.com/educations/781072/%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%BF-%E0%A6%B8%E0%A7%8D%E0%A6%95%E0%A7%81%E0%A6%B2%E0%A7%87%E0%A6%B0-%E0%A6%9C%E0%A6%AE%E0%A6%BF-%E0%A6%B8%E0%A6%A0%E0%A6%BF%E0%A6%95%E0%A6%AD%E0%A6%BE%E0%A6%AC%E0%A7%87-%E0%A6%B0%E0%A7%87%E0%A6%95%E0%A6%B0%E0%A7%8D%E0%A6%A1%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6,"নতুন সরকারি হওয়া প্রাথমিক বিদ্যালয়গুলোর জমি প্রাথমিক শিক্ষা অধিদফতরের নামে সঠিকভাবে রেকর্ডভুক্ত করে তথ্য পাঠানোর নির্দেশ দিয়েছে সরকার। প্রাথমিক ও গণশিক্ষা মন্ত্রণালয়ের সিদ্ধান্ত অনুযায়ী মঙ্গলবার (১০ জানুয়ারি) এ সংক্রান্ত আদেশ জারি করে প্রাথমিক শিক্ষা অধিদফতর। দেশের সকল জেলা শিক্ষা অফিসার বরাবর পাঠানো এ আদেশ বুধবার (১১ জানুয়ারি) প্রকাশিত হয়।,অফিস আদেশে জানানো হয়, প্রাথমিক ও গণশিক্ষা মন্ত্রণালয়ের গত নভেম্বর মাসের সমন্বয় সভার বৈঠকের সিদ্ধান্ত অনুযায়ী—দেশের যে সকল সরকারি প্রাথমিক বিদ্যালয় ও নতুন জাতীয়করণ করা সরকারি প্রাথমিক বিদ্যালয়ের জমি প্রাথমিক শিক্ষা অধিদফতরের মহাপরিচালকের নামে সঠিকভাবে রেকর্ডভুক্ত হয়নি সে সকল বিদ্যালয়ের জমি মহাপরিচালক বরাবর রেকর্ডভুক্ত করতে হবে। রেকর্ডভুক্ত করার প্রয়োজনীয় ব্যবস্থা নিয়ে আগামী ১৫ জানুয়ারির মধ্যে নির্ধারিত ছকে তথ্য পাঠানোর জন্য বলা হয়েছে অফিস আদেশে।,অফিস আদেশে আরও বলা হয়, এ বিষয়ে প্রাথমিক ও গণশিক্ষা মন্ত্রণালয়ের তাগিদ রয়েছে।",bn,2023-01-11T18:27:42+06:00
Banglatribune,ইয়াবা পাচার মামলায় মিয়ানমারের ৬ নাগরিকের কারাদণ্ড,country,https://www.banglatribune.com/country/chitagong/781073/%E0%A6%87%E0%A7%9F%E0%A6%BE%E0%A6%AC%E0%A6%BE-%E0%A6%AA%E0%A6%BE%E0%A6%9A%E0%A6%BE%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A7%AC-%E0%A6%A8%E0%A6%BE%E0%A6%97%E0%A6%B0%E0%A6%BF%E0%A6%95%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1,"ইয়াবা পাচার মামলায় মিয়ানমারের ছয় নাগরিককে ১০ বছর করে কারাদণ্ড দিয়েছেন আদালত। একইসঙ্গে তাদের ১০ হাজার টাকা করে জরিমানা অনাদায়ে আরও এক বছর কারাদণ্ডের আদেশ দেওয়া হয়েছে।,বুধবার (১১ জানুয়ারি) দুপুরে কক্সবাজারের জেলা ও দায়রা জজ আদালতের বিচারক মোহাম্মদ ইসমাইল এ আদেশ দেন। বিষয়টি জানিয়েছেন জেলা ও দায়রা জজ আদালতের পাবলিক প্রসিকিউটর (পিপি) ফরিদুল আলম।,দণ্ডপ্রাপ্তরা হলেন মিয়ানমারের আকিয়াব শহরের বরিমা বড়ুয়ার ছেলে চওনা বড়ুয়া, তারাইংনা শহরের খ্যাইন চউলের ছেলে লাম সিং, আকিয়াবের রাসি অংয়ের ছেলে মং সা, তাজ অংয়ের ছেলে চওনা, উলাটি অংয়ের ছেলে মং চেতে, মৎ সাওয়ের ছেলে উয়া নাই।,পিপি ফরিদুল আলম বলেন, ‘২০১৮ সালের ১ মার্চ টেকনাফের সেন্টমার্টিনের পাশের সাগর থেকে ৩ লাখ ইয়াবাসহ মিয়ানমারের ছয় নাগরিককে গ্রেফতার করেছিল কোস্টগার্ড। এ ঘটনায় কোস্টগার্ড কর্মকর্তা খলিলুর রহমান বাদী হয়ে টেকনাফ থানায় মামলা করেছিলেন। মামলার সাক্ষ্য প্রমাণ শেষে বিচারক বুধবার রায় দেন। রায় প্রদানকালে আসামিরা আদালতে উপস্থিত ছিলেন।’",bn,2023-01-11T18:30:23+06:00
Banglatribune,কেনাকাটা করতে গিয়ে সড়কে ২ বোন নিহতের ঘটনায় মামলা,country,https://www.banglatribune.com/country/barishal/781078/%E0%A6%95%E0%A7%87%E0%A6%A8%E0%A6%BE%E0%A6%95%E0%A6%BE%E0%A6%9F%E0%A6%BE-%E0%A6%95%E0%A6%B0%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%B8%E0%A7%9C%E0%A6%95%E0%A7%87-%E0%A7%A8-%E0%A6%AC%E0%A7%8B%E0%A6%A8-%E0%A6%A8%E0%A6%BF%E0%A6%B9%E0%A6%A4%E0%A7%87%E0%A6%B0-%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AE%E0%A6%BE%E0%A6%AE%E0%A6%B2%E0%A6%BE,"ঢাকা-পিরোজপুর সড়কের পিরোজপুরের আধাঝুড়ি এলাকায় ইমাদ পরিবহনের বাসের চাপায় মুক্তা আক্তার (২৫) ও মারিয়া আক্তার (১১) নামে দুই বোন নিহতের ঘটনায় থানায় মামলা হয়েছে। মঙ্গলবার (১০ জানুয়ারি) রাত সাড়ে ১১টায় নিহত দুই বোনের বাবা নজরুল ইসলাম শেখ বাদী হয়ে পিরোজপুর সদর থানায় মামলাটি করেছেন।,পুলিশ ও স্থানীয় সূত্রে জানা গেছে, মঙ্গলবার দুপুরে তিন ভাইবোন তাদের বাড়ি থেকে নাজিরপুর উপজেলার শ্রীরামকাঠী বন্দরে কেনাকাটা করতে যান। শীতের পোশাক কেনা শেষে ভ্যানে করে বাড়ি ফিরছিলেন। আধাঝুড়ি এলাকায় ইমাদ পরিবহনের একটি বাস তাদের বহনকারী ভ্যানটিকে চাপা দেয়। এতে ঘটনাস্থলেই মুক্তা মারা যান। মারিয়া ও তাদের ভাই মানজুরুল ইসলামকে উদ্ধার করে পিরোজপুর সদর হাসপাতালে পাঠানো হয়। ,সেখানে প্রাথমিক চিকিৎসা শেষে দুজনকে উন্নত চিকিৎসার জন্য খুলনা মেডিক্যাল কলেজ হাসপাতালে পাঠানো হয়। পথে মারিয়াও মারা যান। বাসের চাপায় আরও দুজন আহত হয়েছেন। তারা হলেন- ভ্যান চালক মনির শেখ (৫০) ও আরোহী আজিজুল গাজী (৩৫)।,কদমতলা ইউনিয়নের ভৈরমপুর এলাকার ইউপি সদস্য মো. মিজানুর রহমান জানান, নিহত মুক্তা আক্তার পিরোজপুর সরকারি সোহরাওয়ার্দী কলেজে অনার্সে এবং ছোট বোন মারিয়া আক্তার স্থানীয় প্রাথমিক বিদ্যালয়ের পঞ্চম শ্রেণিতে পড়তেন।,পিরোজপুর সদর থানার ওসি আ জা মো. মাসুদুজ্জামান বিষয়টি নিশ্চিত করে জানান, সড়ক পরিবহন আইনে হওয়া মামলায় ইমাদ পরিবহনের চালককে আসামি করা হয়েছে। ঘাতক বাসটিকে যখন আটক করা হয় তখন এর চালক পালিয়ে যায়। পলাতক চালককে গ্রেফতারে অভিযান চলছে।",bn,2023-01-11T18:46:36+06:00
Banglatribune,কাবরেরাকে নিয়ে আশাবাদী কাজী নাবিল,sport,https://www.banglatribune.com/sport/football/781077/%E0%A6%95%E0%A6%BE%E0%A6%AC%E0%A6%B0%E0%A7%87%E0%A6%B0%E0%A6%BE%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%B6%E0%A6%BE%E0%A6%AC%E0%A6%BE%E0%A6%A6%E0%A7%80-%E0%A6%95%E0%A6%BE%E0%A6%9C%E0%A7%80-%E0%A6%A8%E0%A6%BE%E0%A6%AC%E0%A6%BF%E0%A6%B2,"গত বছর ঢাকায় এসেই হাভিয়ের কাবরেরা প্রিমিয়ার লিগের বিভিন্ন ক্লাব পরিদর্শন করেছেন। খেলোয়াড়দের সঙ্গে মিশে যাওয়ার চেষ্টা ছিল শুরু থেকেই। তার অধীনে ৮টি ম্যাচ খেলার সুযোগ হয়েছে বাংলাদেশ দলের। সবকিছু পর্যালোচনা করে জাতীয় দল কমিটি তার চুক্তি আরও এক বছরের জন্য বাড়িয়েছে।,গত মাসেই জাতীয় দল কমিটির সভা হয়েছিল। সবকিছু ইতিবাচক ধরে কাবরেরার কাছে নতুন প্রস্তাব দেওয়ার পরই চুক্তি নবায়ন হয়েছে। জাতীয় দল কমিটির চেয়ারম্যান ও বাফুফের অন্যতম সহ-সভাপতি কাজী নাবিল আহমেদ আজ এক ভিডিও বার্তায় এমন খবর জানিয়ে বলেছেন, ‘আপনারা সবাই জানেন হাভিয়ের কাবরেরা গত এক বছর ধরে বাফুফের সঙ্গে কাজ করে যাচ্ছেন। তার সঙ্গে আলোচনা করে ও অন্য সবকিছু পর্যালোচনা করে জাতীয় দল কমিটি গত মাসে সিদ্ধান্ত নিয়েছে আগামী এক বছরের জন্য চুক্তি নবায়ন করতে। এরইমধ্যে তার কাছে চুক্তিপত্র পাঠিয়েছিলাম। উভয়পক্ষের এরই মধ্যে চুক্তি স্বাক্ষর হয়ে গেছে।’,এই বছর ফুটবল দলের সামনে ব্যস্তসূচি। রয়েছে অনেক আন্তর্জাতিক ব্যস্ততা। কাবরেরা এরমধ্যেই ঢাকায় চলে এসেছেন। তাই আগের মতোই ধারাবাহিকভাবে সব কাজ চালিয়ে নেওয়ার প্রতিশ্রুতি নাবিলের কণ্ঠে, ‘গতকাল সে (কাবরেরা) বাংলাদেশে পৌঁছেছেন। এই বছরের যে কাজ রয়েছে গত বছরের আলোকে তার ধারাবাহিকতা অব্যাহত থাকবে। এই বছর অনেক গুরুত্বপূর্ণ খেলা রয়েছে। এএফসির বাছাই পর্বের খেলা রয়েছে। রয়েছে অনূর্ধ্ব-২৩ দলের খেলাও। তাছাড়া অন্য বয়সভিত্তিক ও ফিফা উইন্ডোর ম্যাচও রয়েছে।’,এবারই প্রথমবারের মতো ইউরোপিয়ান ফুটবলের আদলে প্রিমিয়ার লিগ বিরতিতে সপ্তাহে একদিন ফেডারেশন কাপের খেলা হচ্ছে। জাতীয় দল কমিটির প্রত্যাশা, ঘরোয়া কর্মসূচির সঙ্গে তাল মিলিয়ে জাতীয় দলের প্রস্তুতির কাজও চলবে। কাজী নাবিল বলেছেন, ‘আশা করছি চলমান ফেডারেশন কাপ ও লিগের ম্যাচের পাশাপাশি জাতীয় দলের প্রস্তুতির কাজ অব্যাহত রাখতে পারবো। কাবরেরার সঙ্গে আলোচনা করে জাতীয় দলের কমিটির পক্ষ থেকে বিভিন্ন পরিকল্পনা নেওয়া হচ্ছে। সেই অনুযায়ী ২০২৩ সালে আমাদের জাতীয় দলের কাজগুলো এগিয়ে যাবে।’",bn,2023-01-11T18:41:42+06:00
Banglatribune,"গুলশানে ‘স্পা সেন্টারে’ উত্তর সিটির অভিযান, লাফিয়ে তরুণীর মৃত্যু",others,https://www.banglatribune.com/others/781080/%E0%A6%97%E0%A7%81%E0%A6%B2%E0%A6%B6%E0%A6%BE%E0%A6%A8%E0%A7%87-%E2%80%98%E0%A6%B8%E0%A7%8D%E0%A6%AA%E0%A6%BE-%E0%A6%B8%E0%A7%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A7%87%E2%80%99-%E0%A6%89%E0%A6%A4%E0%A7%8D%E0%A6%A4%E0%A6%B0-%E0%A6%B8%E0%A6%BF%E0%A6%9F%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8-%E0%A6%B2%E0%A6%BE%E0%A6%AB%E0%A6%BF%E0%A7%9F%E0%A7%87,"রাজধানীর গুলশানে একটি স্পা সেন্টারে ঢাকা উত্তর সিটি করপোরেশনের অভিযানের সময় ছাদ থেকে লাফিয়ে পড়ে ফারজানা (১৯) নামে এক নারীর মৃত্যু হয়েছে। এ সময় রিয়া আক্তার (২৩) নামে আরও একজন গুরুতর আহত হয়েছেন।,বুধবার (১১ জানুয়ারি) দুপুর ২টার দিকে গুলশান-২-এর ৪৭ নম্বর রোডের একটি বাসায় এ ঘটনা ঘটে। গণমাধ্যমকে বিষয়টি নিশ্চিত করেছেন গুলশান থানার উপপরিদর্শক (এসআই) আলমগীর হোসেন। তিনি বলেন, উত্তর সিটির অভিযানে ম্যাজিস্ট্রেটের সঙ্গে আর্মড পুলিশ ব্যাটালিয়নের (এপিবিএন) সদস্যরা অংশ নেন।,তিনি জানান, গুরুতর আহত অবস্থায় দুই তরুণীকে উদ্ধার করে সিটি করপোরেশনের গাড়িতে ঢাকা মেডিকেল মেডিক্যাল কলেজ (ঢামেক) হাসপাতালে নিয়ে গেলে চিকিৎসকরা ফারজানাকে মৃত ঘোষণা করেন। গুরুতর আহত নারীকে জরুরি বিভাগে চিকিৎসা দেওয়া হচ্ছে।,গুলশান থানার উপ-পরিদর্শক (এসআই) আলমগীর হোসেন বলেন, আমরা যতটুকু জানি স্পা সেন্টারে ঢাকা উত্তর সিটি করপোরেশনের অভিযান চলছিল। পরে খবর পেয়ে আহত দুই নারীকে উদ্ধার করে ঢাকা মেডিক্যালে নিয়ে গেলে চিকিৎসকরা একজনকে মৃত ঘোষণা করেন। আহত আরও একজনের চিকিৎসা চলছে। তার অবস্থা গুরুতর বলেও জানিয়েছেন চিকিৎসক।,ঢাকা উত্তর সিটি করপোরেশনের ম্যাজিস্ট্রেট মাহমুদুল হাসানের নেতৃত্বে অভিযানে অংশ নেওয়া সংস্থাটির এক কর্মকর্তা বাংলা ট্রিবিউনকে বলেন, গুলশান-২-এর ৪৭ নম্বর রোডের ২৫ নম্বর ভবনে স্পা সেন্টারের সামনে এসে ম্যাজিস্ট্রেটের গাড়ি থামলে পাশ থেকে এক ব্যক্তি বলেন, এই ভবনের নামে তো অভিযোগ আছে। তখন ম্যাজিস্ট্রেটের বহর থেকে দুজন পুলিশ সদস্যকে ওই ভবনে পাঠানো হয়। সব ফ্লোরে গিয়ে নিয়মিত ট্রেড লাইসেন্স ও ভ্যাট দিচ্ছে কিনা জিজ্ঞাসা করেন। কিন্তু ওই ভবনের চারতলায় গিয়ে দরজা খুলতে বললেও তারা খোলেনি। ,এতে সন্দেহ হলে তারা নিচে থাকা অন্য সদস্যদের ফোনে বিষয়টি জানান। পরে অন্য পুলিশ সদস্যসহ ম্যাজিস্ট্রেট সেখানে গেলে চার-পাঁচ মিনিট পরে তারা দরজা খুলে দেয়। ভেতরে গিয়ে সাত জন মেয়ে ও তিন জন ছেলেকে পাওয়া যায়। জিজ্ঞাসা করলে তারা অনৈতিক কাজে জড়িত বলে স্বীকার করে।,এ সময় হঠাৎ নিচ থেকে দুজন উপরে ওঠে জানায়, রাস্তায় দুটি মেয়ে পড়ে আছে। তাড়াতাড়ি তাদের উদ্ধার করে সিটি করপোরেশনের গাড়িতে ঢামেক হাসপাতালে পাঠানো হয়। ওই কর্মকর্তা জানান, ওই ভবনে ম্যাজিস্ট্রেটসহ পুলিশ সদস্যদের প্রবেশ করতে দেখেই দুই তরুণী ভয় পেয়ে ভবনের ছাদে উঠে নিচে লাফ দেন। বাকিদের আটক করে গুলশান থানায় হস্তান্তর করা হয়েছে। এরমধ্যে ছয় জন মেয়ে ও তিন জন ছেলে।,ওই ঘটনায় গুলশান থানায় সাধারণ ডায়েরি (জিডি) করা হবে বলে জানান অভিযানে অংশ নেওয়া উত্তর সিটি করপোরেশনের এক কর্মকর্তা।,নিহত ফারজানার স্বামী জাহিদ হাসান বাংলা ট্রিবিউনকে বলেন, আমার স্ত্রী একটি বিউটি পার্লারে কাজ করতো। আজ বুধবার চাকরিতে প্রথম গিয়েছিল। সিটি করপোরেশনের অভিযানের বিষয়টি আমি পরে জানতে পারি। ম্যাজিস্ট্রেট ও এপিবিএনের গাড়ি দেখে আমার স্ত্রীসহ কয়েকজন নারী ভবন থেকে ভয়ে লাফিয়ে পড়েন। খবর পেয়ে ঢাকা মেডিক্যালে এসে স্ত্রীকে মৃত অবস্থায় পাই।,তিনি আরও জানান, বোন আফসানাসহ আমার স্ত্রী গুলশানে একটি পার্লারে কাজের উদ্দেশে সকাল ১১টায় বাসা থেকে বের হয়। পরে জানতে পারি ফারজানা দুর্ঘটনার শিকার হয়েছে। আর তার বোন থানায় আটক আছেন।,জানা গেছে, নিহত ফারজানার গ্রামের বাড়ি খুলনা জেলার বটিয়াঘাটার বালিয়াডাঙ্গা গ্রামে। বর্তমানে খিলক্ষেতের বটতলায় স্বামীসহ থাকতেন।,এ বিষয়ে জানতে নির্বাহী ম্যাজিস্ট্রেট মাহমুদুল হাসানকে একাধিকবার ফোন করলেও কল রিসিভ করেননি।",bn,2023-01-11T18:55:39+06:00
Banglatribune,করোনায় আরও এক মৃত্যু,health,https://www.banglatribune.com/health/781076/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%86%E0%A6%B0%E0%A6%93-%E0%A6%8F%E0%A6%95-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"গত ২৪ ঘণ্টায় দেশে করোনায় একজন মারা গেছেন। এ সময় শনাক্ত হয়েছেন ২২ জন। এখন পর্যন্ত মৃত্যু ২৯ হাজার ৪৪১ জন এবং শনাক্ত ২০ লাখ ৩৭ হাজার ৩২৭ জন।,বুধবার (১১ জানুয়ারি) স্বাস্থ্য অধিদফতর থেকে পাঠানো সংবাদ বিজ্ঞপ্তিতে এ তথ্য জানানো হয়েছে। এদিন প্রতি ১০০ নমুনায় শনাক্তের হার ০ দশমিক ৯৫ শতাংশ বলে জানিয়েছে স্বাস্থ্য অধিদফতর।,এছাড়া গত ২৪ ঘণ্টায় সুস্থ হয়েছেন ১৩৯ জন। এখন পর্যন্ত সুস্থ ১৯ লাখ ৮৮ হাজার ৯৮৫ জন।,স্বাস্থ্য অধিদফতর জানায়, গত ২৪ ঘণ্টায় নমুনা সংগ্রহ করা হয়েছে ২ হাজার ২৯০টি। অ্যান্টিজেন টেস্টসহ নমুনা পরীক্ষা করা হয়েছে ২ হাজার ৩১৭টি। এখন পর্যন্ত এক কোটি ৫২ লাখ ১ হাজার ৮৪৪টি নমুনা পরীক্ষা করা হয়েছে।,স্বাস্থ্য অধিদফতর আরও জানায়, গত ২৪ ঘণ্টায় প্রতি ১০০ নমুনায় ০ দশমিক ৯৫ শতাংশ এবং এখন পর্যন্ত ১৩ দশমিক ৪০ শতাংশ শনাক্ত হয়েছে। শনাক্ত বিবেচনায় প্রতি ১০০ জনে সুস্থ হয়েছে ৯৭ দশমিক ৬৩ শতাংশ এবং মারা গেছেন ১ দশমিক ৪৫ শতাংশ।,মৃত্যুবরণকারী একজন পুরুষ। তিনি সিলেটে অবস্থান করছিলেন।, ",bn,2023-01-11T18:36:51+06:00
Banglatribune,"সহজ শর্তে ঋণ পাবেন কুটির, ক্ষুদ্র ও মাঝারি উদ্যোক্তারা",business,https://www.banglatribune.com/business/news/781081/%E0%A6%B8%E0%A6%B9%E0%A6%9C-%E0%A6%B6%E0%A6%B0%E0%A7%8D%E0%A6%A4%E0%A7%87-%E0%A6%8B%E0%A6%A3-%E0%A6%AA%E0%A6%BE%E0%A6%AC%E0%A7%87%E0%A6%A8-%E0%A6%95%E0%A7%81%E0%A6%9F%E0%A6%BF%E0%A6%B0-%E0%A6%95%E0%A7%8D%E0%A6%B7%E0%A7%81%E0%A6%A6%E0%A7%8D%E0%A6%B0-%E0%A6%93-%E0%A6%AE%E0%A6%BE%E0%A6%9D%E0%A6%BE%E0%A6%B0%E0%A6%BF,"কুটির, ক্ষুদ্র ও মাঝারি উদ্যোক্তাদের সহজে ঋণপ্রাপ্তি নিশ্চিত করতে উদ্যোগ নিয়েছে ব্যবসায়ীদের শীর্ষ সংগঠন এফবিসিসিআই। এজন্য বেঙ্গল কমার্শিয়াল ব্যাংক লিমিটেডের সঙ্গে একটি সমঝোতা স্মারক সই করেছে প্রতিষ্ঠানটি।,বুধবার (১১ জানুয়ারি) এফবিসিসিআই’র বোর্ডরুমে এই সমঝোতা স্মারক সই হয়। নতুন হওয়া এই চুক্তির আওতায় দেশব্যাপী ছড়িয়ে থাকা কুটির, ক্ষুদ্র ও মাঝারি উদ্যোক্তাদের ব্যবসা পরিচালনার জন্য সহজ শর্তে ঋণ সহায়তা প্রদান করবে বেঙ্গল কমার্শিয়াল ব্যাংক।,এফবিসিসিআই’র পক্ষে প্রতিষ্ঠানটির মহাসচিব মোহাম্মদ মাহফুজুল হক ও বেঙ্গল কমার্শিয়াল ব্যাংকের পক্ষে এর ব্যবস্থাপনা পরিচালক তারিক মোর্শেদ চুক্তিতে সই করেন।,এ উপলক্ষে আয়োজিত অনুষ্ঠানে এফবিসিসিআই সভাপতি মো, জসিম উদ্দিন বলেন, ‘স্বাধীনতার ৫০ বছরে দেশের অর্থনীতিতে এসএমই খাতের অবদান খুব বড় না হলেও কর্মসংস্থান সৃষ্টিতে এই খাতের অনেক বড় অবদান রয়েছে। প্রায় ৪০ শতাংশ কর্মসংস্থান হচ্ছে এ খাতে। তাই এসএমই উদ্যোক্তারা সহজ শর্তে ঋণ পেলে দেশে কর্মসংস্থান সৃষ্টির পাশাপাশি তাদের ব্যবসার পরিধি বড় করতে পারবে। ফলে আরও  নতুন উদ্যোক্তার সৃষ্টি হবে।’,তিনি আরও বলেন, ‘বেসরকারি সংস্থা (এনজিও) গুলো গ্রামাঞ্চলে উচ্চ সুদে দিয়েও সেই ঋণের প্রায় শতভাগ তুলে নিয়ে আসছে। আমাদের ব্যাংকগুলো আগ্রহ দেখালে ক্ষুদ্র উদোক্তাদের কাছ থেকেও সহজে ঋণ তুলে নিয়ে আসা সম্ভব। ক্ষুদ্র উদ্যোক্তারা খেলাপী হতে চায় না।’ সহজ শর্তে ঋণ পেলে এসএমই খাত সমৃদ্ধ হবে, যা এলডিসি গ্র্যাজুয়েশনসহ সরকারের অন্যান্য লক্ষ্য অর্জনকে সহজ করবে বলেও মন্তব্য করেন তিনি। এসময় সহজ শর্তে ক্ষুদ্র উদ্যোক্তাদের কাছে ঋণ পৌঁছে দিতে চেম্বার অ্যাসোসিয়েশনগুলোর প্রতি আহ্বান জানান এফবিসিসিআই সভাপতি।,বিশেষ অতিথির বক্তব্যে এফবিসিসিআই’র সিনিয়র সহ-সভাপতি মোস্তফা আজাদ চৌধুরী বাবু বলেন, ‘দেশে অনেক ক্ষুদ্র ব্যবসায়ী ব্যবসা করছেন। এখনও ক্ষুদ্র উদ্যোক্তারা ঋণ নিতে গেলে নানা ধরনের ভোগান্তির শিকার হন।’ নতুন উদ্যোক্তাদের টিকিয়ে রাখতে আর্থিক নীতিমালা সহজীকরণ দরকার বলে জানান তিনি। এই চুক্তি গ্রামীণ অর্থনীতিকে আরও শক্তিশালি করবে বলে এসময় মন্তব্য করেন তিনি।,বেঙ্গল কমার্শিয়াল ব্যাংকের ব্যবস্থাপনা পরিচালক তারিক মোর্শেদ বলেন, ’ক্ষুদ্র ও মাঝারি উদ্যোক্তাদের সহজ শর্তে ঋণপ্রাপ্তি নিশ্চিত করতে আমরা ইতোমধ্যে ১৫টি অ্যাসোসিয়েশনের সঙ্গে চুক্তি করেছি। গত বছর আমাদের প্রদানকৃত ঋণের প্রায় ২৩ শতাংশ গেছে এসএমই খাতে। চলতি বছর এসএমই খাতে অন্তত ৫৫ শতাংশ ঋণ বরাদ্দের লক্ষ্য ঠিক করেছি আমরা। এজন্য আমরা প্রান্তিক পর্যায়ে উপ-শাখা, প্রান্তিক পর্যায়ে শাখা-উপশাখা স্থাপনে জোর দিয়েছি। সেই ধারাবাহিকতায় এ মাসে আমরা রংপুরে নতুন একটি শাখা খুলতে যাচ্ছি।’,এসময় উপস্থিত ছিলেন— এফবিসিসিআইর সহ-সভাপতি এম এ মোমেন, পরিচালক এম.জি.আর. নাসির মজুমদার, শফিকুল ইসলাম ভরসা, বিজয় কুমার কেজরিওয়াল, হাফেজ হারুন, আমজাদ হোসেন, মোহাম্মদ বজলুর রহমান, মো. নাসের, সৈয়দ সাদাত আলমাস কবীর, বেঙ্গল কমার্শিয়াল ব্যাংকের উপব্যব্স্থাপনা পরিচালক ও সিবিও  কে. এম আওলাদ হোসেন প্রমুখ।",bn,2023-01-11T18:56:36+06:00
Banglatribune,রেলওয়ের ১১ উপ-প্রকল্পে চার পরামর্শক প্রতিষ্ঠান,national,https://www.banglatribune.com/national/781075/%E0%A6%B0%E0%A7%87%E0%A6%B2%E0%A6%93%E0%A7%9F%E0%A7%87%E0%A6%B0-%E0%A7%A7%E0%A7%A7-%E0%A6%89%E0%A6%AA-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA%E0%A7%87-%E0%A6%9A%E0%A6%BE%E0%A6%B0-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6%E0%A6%95-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8,"বাংলাদেশ রেলওয়ের ১১টি উপ-প্রকল্পের সম্ভাব্যতা সমীক্ষা ও বিশদ নকশা প্রণয়নে চারটি পরামর্শক প্রতিষ্ঠান নিয়োগ দিয়েছে সরকার। যৌথভাবে এ চারটি পরামর্শক প্রতিষ্ঠান হচ্ছে—জাপানের ওসিজি, ফ্রান্সের ইজিআইএস, মালয়েশিয়ার এইচএসএস এবং বাংলাদেশের সুদেব কনসাল্ট ইন্টারন্যাশনাল লিমিটেড।,বুধবার (১১ জানুয়ারি) অর্থমন্ত্রী আ হ ম মুস্তফা কামালের সভাপতিত্বে অনুষ্ঠিত সরকারি ক্রয় সংক্রান্ত মন্ত্রিসভা কমিটির সভায় এ সংক্রান্ত রেলপথ মন্ত্রণালয়ের প্রস্তাব অনুমোদন দেওয়া হয়েছে।,সভাশেষে এ সিদ্ধান্ত সাংবাদিকদের জানান, মন্ত্রিপরিষদ বিভাগের অতিরিক্ত সচিব সাঈদ মাহবুব খান।,তিনি জানিয়েছেন, এ জন্য সরকারের মোট ব্যয় ধরা হয়েছে ১৯৩ কোটি ৬৪ লাখ ২৮ হাজার ৫০৬ টাকা। রেলপথ মন্ত্রণালয়ের অধীন বাংলাদেশ রেলওয়ের মাধ্যমে এসব উপ-প্রকল্প বাস্তবায়ন করা হবে।,তিনি জানান, বাংলাদেশ রেলওয়ের ১১টি উপ-প্রকল্পের সম্ভাব্যতা সমীক্ষা ও বিশদ নকশা প্রণয়নের জন্য ‘টেকনিক্যাল অ্যাসিস্ট্যান্স ফর রেলওয়ে কানেক্টিভিটি ইমপ্রুভমেন্ট প্রজেক্ট’-এর আওতায় পরামর্শক প্রতিষ্ঠান নিয়োগের অনুমোদন দেওয়া হয়েছে।",bn,2023-01-11T18:36:49+06:00
Banglatribune,"মৃদু শৈত্যপ্রবাহে কাঁপছে কুড়িগ্রাম, শ্রমজীবী মানুষের দুর্ভোগ",country,https://www.banglatribune.com/country/rangpur/781082/%E0%A6%AE%E0%A7%83%E0%A6%A6%E0%A7%81-%E0%A6%B6%E0%A7%88%E0%A6%A4%E0%A7%8D%E0%A6%AF%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B9%E0%A7%87-%E0%A6%95%E0%A6%BE%E0%A6%81%E0%A6%AA%E0%A6%9B%E0%A7%87-%E0%A6%95%E0%A7%81%E0%A7%9C%E0%A6%BF%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%B6%E0%A7%8D%E0%A6%B0%E0%A6%AE%E0%A6%9C%E0%A7%80%E0%A6%AC%E0%A7%80,"কুয়াশার চাদরে ঢাকা চারদিক। কুড়িগ্রাম সদরের সারডোব এলাকা থেকে নৌকাযোগে ধরলা নদী পার হচ্ছিলেন নুর আহমেদ। এ সময় তিনি বলেন, ‘ভাই কুয়াশার কারণে সামনে কিছুই দেখা যায় না। কনকনে ঠান্ডা।’,বুধবার (১১ জানুয়ারি) বেলা সাড়ে ১১টার দিকে এসব কথা জানান নুর আহমেদ। একই দিন দুপুরে সদরের ঘোগাদহ ইউনিয়নের স্কুলশিক্ষক মামুনুর রশীদ বলেন, ‘আজ প্রচণ্ড ঠান্ডা। কুয়াশায় কিছু দেখা যায় না। আর নদীর তীরে হিমেল বাতাসে মানুষের দুর্ভোগ বেড়ে গেছে।’,মামুনুর রশীদ আরও বলেন, ‘যাদের বাইরে বের না হলে জীবিকা থেমে যায় শুধু তারাই বাইরে বের হচ্ছেন। এটা নিতান্তই বাধ্য হয়ে।’,বুধবার জেলার বিভিন্ন স্থানের অবস্থা ছিল এমনই। সকাল গড়িয়ে দুপুর ১২টার পর দেখা মিলেছে সূর্যের। তবে স্বস্তি টেকেনি বেশিক্ষণ। সূর্য পশ্চিমে হেলে যাওয়ার পরপরই আবারও কনকনে ঠান্ডায় জনদুর্ভোগ বেড়ে যায়। আর সন্ধ্যা নামতেই মানুষজন ঘরমুখী হন।,রাজারহাট আবহাওয়া পর্যবেক্ষণাগারের তথ্যমতে, বুধবার সকাল ৯টায় জেলায় সর্বনিম্ন তাপমাত্রা রেকর্ড করা হয়েছে ৮ দশমিক ৪ ডিগ্রি সেলসিয়াস। পরবর্তী ২৪ ঘণ্টার পূর্বাভাসে বলা হয়েছে, রাতের তাপমাত্রা হ্রাস পেলেও দিনের তাপমাত্রা অপরিবর্তিত থাকতে পারে।,বুধবার হঠাৎ বিরূপ আবহাওয়ায় বিপাকে পড়েছেন দিনমজুর ও কৃষিশ্রমিকসহ চরাঞ্চলের মানুষজন। বোরো মৌসুম শুরু হওয়ায় প্রচণ্ড শীতে বিপাকে পড়েছেন কৃষকরা।, ,রাজারহাট উপজেলার চাকিরপশার ইউনিয়নের কৃষক সুরুজ্জামান বলেন, ‘জমিতে বোরো চাষের সময় হয়েছে। কিন্তু কনকনে ঠান্ডার কারণে মাঠে যেতে পারছি না।’,একই উপজেলার কৃষিশ্রমিক আবদার হোসেন বলেন, ‘ঠান্ডাত খুব কষ্ট হয়। ঠান্ডাত সকালে যে কাজে বের হমো সে উপায়ও থাকে না। ঠান্ডা না যাওয়া পর্যন্ত খুব কষ্টে আছি।’,জেলা প্রশাসনের দুর্যোগ ব্যবস্থাপনা শাখা জানায়, চলতি শীত মৌসুমে প্রধানমন্ত্রীর ত্রাণ তহবিল থেকে প্রথম পর্যায়ে ৩৮ হাজার কম্বল বরাদ্দ পাওয়া গেছে। যা জেলার ৯ উপজেলায় বিতরণ করা হয়েছে। নতুন করে আরও ১৫ হাজার কম্বলের বরাদ্দ পাওয়া গেছে। সেখান থেকে বিতরণের জন্য ১০ হাজার কম্বল উপ-বরাদ্দের ব্যবস্থা নেওয়া হয়েছে।",bn,2023-01-11T18:59:18+06:00
Banglatribune,সরকারকে আবার ধাক্কা দিতে গেলে বিএনপির পা ভেঙে যাবে: তথ্যমন্ত্রী,politics,https://www.banglatribune.com/politics/awami-league/781084/%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%95%E0%A7%87-%E0%A6%86%E0%A6%AC%E0%A6%BE%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE-%E0%A6%A6%E0%A6%BF%E0%A6%A4%E0%A7%87-%E0%A6%97%E0%A7%87%E0%A6%B2%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%AA%E0%A6%BE-%E0%A6%AD%E0%A7%87%E0%A6%99%E0%A7%87,"বিএনপিকে উদ্দেশ করে আওয়ামী লীগের যুগ্ম-সাধারণ সম্পাদক ড. হাছান মাহমুদ বলেছেন, 'দয়া করে সরকারকে আর ধাক্কা দেওয়ার চেষ্টা করবেন না। ১০ ডিসেম্বর বিএনপির কোমর ভেঙেছে, আবার ধাক্কা দেওয়ার চেষ্টা করলে পা ভেঙে যাবে।' ,বুধবার (১১ জানুয়ারি) বিকালে রাজধানীর মিরপুরে শাহ আলী ঈদগাহ ময়দানে 'জাতির পিতা বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস' উপলক্ষে ঢাকা মহানগর উত্তর আওয়ামী লীগের এক আলোচনা সভায় এ হুঁশিয়ারি দেন তিনি।,তথ্য ও সম্প্রচারমন্ত্রী ড. হাছান মাহমুদ বলেন, প্রধানমন্ত্রী শেখ হাসিনার নেতৃত্বে বাংলাদেশ বঙ্গবন্ধুর স্বপ্নপূরণের পথে এগিয়ে চলেছে। ক’দিন আগে আইএমএফ (আন্তর্জাতিক অর্থ তহবিল) রিপোর্ট দিয়েছে বাংলাদেশের অর্থনীতি এখন পৃথিবীর ৩৫তম। আমরা যখন ২০০৯ সালে সরকার গঠন করেছিলাম, দেশ ছিল ৬০তম। আমরা গত ১৪ বছরে মালয়েশিয়া, সিঙ্গাপুরসহ অনেক দেশকে এবং পাকিস্তানকে বহু আগেই পেছনে ফেলেছি।',এই উন্নয়ন বিএনপি, খালেদা জিয়া ও মির্জা ফখরুল ইসলাম আলমগীরদের পছন্দ হয় না মন্তব্য করে তিনি বলেন, যে সরকার উন্নয়নের চাকাকে ধাবমান চাকায় পরিণত করে আজকে উন্নয়নের মহাসড়কে দেশকে এগিয়ে নিয়ে যাচ্ছে, সেই সরকারকে তারা ধাক্কা দিয়ে ফেলে দিতে চায়। তারা ১০ ডিসেম্বর ধাক্কা দিতে চেয়েছিল, কিন্তু আওয়ামী লীগ কোনও ধাক্কায় পড়ে যাওয়ার দল নয়, বরং যে ধাক্কা দেয় সে-ই পড়ে যায়। ১০ তারিখ সেটিই প্রমাণ হয়েছে।','১০ ডিসেম্বর বিএনপি আমাদের ধাক্কা দিতে গিয়ে তারাই পড়ে গিয়ে নয়াপল্টন থেকে গরুর হাটে চলে গেছে, তাই আজকে সুর পাল্টে ফেলেছে' উল্লেখ করে মন্ত্রী হাছান বলেন, আজকে মির্জা আব্বাস বক্তব্য রেখেছেন আমরা কোনও সরকারকে ধাক্কা দিয়ে ফেলে দিতে চাই না। অর্থাৎ ধাক্কা দেওয়ার চেষ্টা করে বুঝতে পেরেছে ১০ ডিসেম্বর তাদের কোমর ভেঙে গেছে। সুতরাং এখন লাইনে এসেছে, বলে কী—আমরা সুষ্ঠু নির্বাচনের মাধ্যমে সরকারকে বিদায় দেবো।',হাছান মাহমুদ বলেন, 'বিএনপি এখন কর্মসূচি দিয়েছে ১৬ তারিখ নাকি তারা গণমিছিল করবে। আমরা রাজপথে নেমেছি, আমরা রাজপথ ছাড়বো না, আমরা রাজপথে থাকবো। কারণ, এই রাজপথেই জন্ম আওয়ামী লীগের। আর বিএনপির জন্ম ক্যান্টনমেন্টের মধ্যে, ষড়যন্ত্রের মাধ্যমে। রাজপথ আর কাউকে দখলে নিতে দিবো না।',ঢাকা মহানগর উত্তর আওয়ামী লীগের সভাপতি শেখ বজলুর রহমানের সভাপতিত্বে আলোচনা সভায় আরও বক্তব্য রাখেন আওয়ামী লীগ সাধারণ সম্পাদক ওবায়দুল কাদের, সভাপতিমণ্ডলীর সদস্য ড. আব্দুর রাজ্জাক, ত্রাণ ও সমাজকল্যাণ সম্পাদক আমিনুল ইসলাম আমিন, শিল্প প্রতিমন্ত্রী কামাল আহমেদ মজুমদার, উত্তরের সাধারণ সম্পাদক এস এম মান্নান কচি প্রমুখ।",bn,2023-01-11T19:12:10+06:00
Banglatribune,কমতে পারে তাপমাত্রা,others,https://www.banglatribune.com/others/environment/781089/%E0%A6%95%E0%A6%AE%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%A4%E0%A6%BE%E0%A6%AA%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE,"ঢাকার তাপমাত্রা গতকালের তুলনায় আজ বুধবার (১১ জানুয়ারি) একটু কমে গেছে। আগামীকাল আরও খানিকটা কমতে পারে। তবে সূর্যের তেজ যদি দিনের বেলা অব্যাহত থাকে তাহলে তাপমাত্রা অপরিবর্তিত থাকতে পারে। আর যেসব এলাকায় শৈত্যপ্রবাহ বয়ে যাচ্ছে সেসব এলাকায় এই প্রবাহ অব্যাহত থাকতে পারে বলে আবহাওয়া অধিদফতর জানায়।,গত ২৪ ঘণ্টায় ঢাকার সর্বনিম্ন তাপমাত্রা ছিল ১৩ দশমিক ৯ ডিগ্রি সেলসিয়াস, যা গতকাল ছিল ১৫ দশমিক ৩। এই হিসেবে আবারও ২ ডিগ্রি কমে গেছে ঢাকার তাপমাত্রা। তাই গতকালের চেয়ে আবারও কনকনে শীতের আমেজ পাচ্ছে নগরবাসী।,আজ ঢাকার সর্বোচ্চ তাপমাত্রা ছিল ২৮ দশমিক ২ যা কদিন আগেও ১৮ তে গিয়ে নেমেছিল। এদিকে সর্বনিম্ন তাপমাত্রা রেকর্ড করা হয়েছে ১৫ দশমিক ৩, যা গত পরশুও ছিল ১২ ডিগ্রিতে।,গত ২৪ ঘণ্টায় দেশের সর্বনিম্ন তাপমাত্রা ছিল রাজশাহী ও ঈশ্বরদীতে ৭ দশমিক ৮ ডিগ্রি সেলসিয়াস। যা গতকাল ছিল তেঁতুলিয়ায় ৬ দশমিক ৯ ডিগ্রি সেলসিয়াস। এছাড়া এখনও দেশের ১৭ অঞ্চলের তাপমাত্রা ১০ ডিগ্রির মধ্যেই আছে বলে জানিয়েছে আবহাওয়া অধিদফতর। এরমধ্যে বগুড়ায় ৯, চুয়াডাঙ্গা, দিনাজপুর,  সৈয়দপুর ও বদলগাছিতে ৮, তেঁতুলিয়ায় ৮ দশমিক ১, রাজারহাটে ৮ দশমিক ৪, রংপুরে ৮ দশমিক ৫, তাড়াশে ৮ দশমিক ৮, ডিমলায় ৯, যশোরে ৯ দশমিক ৬, কুমারখালিতে ১০ দশমিক ২, বরিশাল ও টাঙ্গাইলে ১০ দশমিক ৫, ফরিদপুরে ১০ দশমিক ৬, ভোলায় ১০ দশমিক ৮, শ্রীমঙ্গলে ১০ দশমিক ৯ ডিগ্রি সেলসিয়াস তাপমাত্রা রেকর্ড করা হয়েছে।,আজ দেশের যশোর ও চুয়াডাঙ্গা জেলাসহ রাজশাহী ও রংপুর বিভাগের উপর দিয়ে মৃদু থেকে মাঝারি শৈত্য প্রবাহ বয়ে যাচ্ছে এবং তা অব্যাহত থাকতে পারে।,আবহাওয়াবিদ আবুল কালাম মল্লিক বলেন, ঢাকাসহ কিছু এলাকায় তাপমাত্রা কিছুটা কমতে পারে। যেসব এলাকায় শৈত্যপ্রবাহ বয়ে যাচ্ছে তা অব্যাহত থাকতে পারে। অন্য এলাকার তাপমাত্রা অপরিবর্তিত থাকতে পারে বলে তিনি জানান।,আবহাওয়া অধিদফতর জানায়, উপমহাদেশীয় উচ্চচাপ বলয়ের বর্ধিতাংশ পশ্চিমবঙ্গ ও বাংলাদেশের পশ্চিমাঞ্চলে অবস্থান করছে। মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে।,আগামী ২৪ ঘণ্টার পূর্বাভাসে বলা হয়, অস্থায়ীভাবে আংশিক মেঘলা আকাশসহ সারাদেশের আবহাওয়া শুষ্ক থাকতে পারে।,কুয়াশার বিষয়ে বলা হয়, মধ্যরাত থেকে সকাল পর্যন্ত দেশের নদী অববাহিকায় মাঝারি থেকে ঘন কুয়াশা এবং দেশের অন্যত্র হালকা থেকে মাঝারি ধরনের কুয়াশা পড়তে পারে।,তাপমাত্রার বিষয়ে বলা হয়, সারাদেশে রাতের তাপমাত্রা সামান্য কমতে পারে এবং দিনের তাপমাত্রা প্রায় অপরিবর্তিত থাকতে পারে।",bn,2023-01-11T19:30:41+06:00
Banglatribune,"কোথায়, কত দুর্নীতি হয়েছে স্পষ্ট করে বললে জবাব দেবো: প্রধানমন্ত্রী",national,https://www.banglatribune.com/national/781086/%E0%A6%95%E0%A7%8B%E0%A6%A5%E0%A6%BE%E0%A7%9F-%E0%A6%95%E0%A6%A4-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF-%E0%A6%B9%E0%A7%9F%E0%A7%87%E0%A6%9B%E0%A7%87-%E0%A6%B8%E0%A7%8D%E0%A6%AA%E0%A6%B7%E0%A7%8D%E0%A6%9F-%E0%A6%95%E0%A6%B0%E0%A7%87-%E0%A6%AC%E0%A6%B2%E0%A6%B2%E0%A7%87-%E0%A6%9C%E0%A6%AC%E0%A6%BE%E0%A6%AC,"মেগা প্রকল্পে দুর্নীতির অভিযোগ নাকচ করে দিয়ে এটাকে ‘অমূলক’ বলে আখ্যায়িত করেছেন প্রধানমন্ত্রী শেখ হাসিনা। জাতীয় সংসদে চ্যালেঞ্জ ছুড়ে দিয়ে তিনি বলেন, কোথায়, কত দুর্নীতি হয়েছে তা স্পষ্ট করতে হবে। স্পষ্ট করে বললে তার জবাবও তিনি দেবেন বলে উল্লেখ করেন।,বুধবার (১১ জানুয়ারি) জাতীয় সংসদের প্রশ্নোত্তরে গণফোরামের সংসদ সদস্য মোকাব্বির খানের এ সংক্রান্ত একটি সম্পূরক প্রশ্নে দুর্নীতির বিরুদ্ধে চ্যালেঞ্জ দিয়ে এ কথা বলেন প্রধানমন্ত্রী।,এর আগে মোকাব্বির খান মেগা প্রকল্প ও কুইক রেন্টালসহ বিভিন্ন খাতে দুর্নীতির অভিযোগ করেন। সম্পূরক প্রশ্নে মোকাব্বির খান বলেন, আমাদের অর্থনীতিতে আজকের সংকটে রাশিয়া-ইউক্রেন যুদ্ধই কেবল দায়ী নয়, আমাদের অভ্যন্তরীণ অনেক বিষয় আছে। আর্থিক খাতে বিশৃঙ্খলা, মেগা প্রকল্পগুলোতে ব্যাপক দুর্নীতি, হাজার হাজার কোটি টাকা বিদেশে পাচার, ব্যাংকসহ আর্থিক প্রতিষ্ঠানে ব্যাপক লুটপাট এবং বিদ্যুৎ খাতে কুইক রেন্টালের ইনডেমনিটি এরকম অনেক কিছুই দায়ী। এর ফলাফল কী হয়েছে? ডলার সংকট, দ্রব্যমূল্যের ঊর্ধ্বগতি, সাধারণ মানুষের জীবন-জীবিকা আজ ‍দুর্বিষহ। প্রধানমন্ত্রী এই সত্যতা স্বীকার করে ব্যবস্থা নেন বলে তাকে ধন্যবাদ জানাই।, ,বিদ্যুৎ প্রতিমন্ত্রীর সাম্প্রতিক বক্তব্যের প্রসঙ্গ টেনে তিনি বলেন, বিদ্যুৎ প্রতিমন্ত্রী বলেছেন বিদ্যুতের দাম আবারও বাড়ানো হবে। প্রয়োজনে মাসে মাসে সমন্বয় হবে। দাম বাড়াবেন বলেন না, বলেন সমন্বয় করা হবে। এতে সাধারণ মানুষ খুবই আতঙ্কিত। আপনি (প্রধানমন্ত্রী) বিদ্যুতের দাম বাড়ানোর অঙ্কটা বলেননি। কারণ বুঝতে পেরেছেন বাড়ানোর তুলনায় কমানোটা একেবারেই নগণ্য। এটি বললে সাধারণ মানুষ ক্ষিপ্ত হবে।,পরে তিনি তার প্রশ্নে বলেন, নির্বাচনি বছরে (চলতি বছরে) জ্বালানি তেলের দাম বাড়ানো হবে না- এই বিষয়ে আশ্বস্ত করবেন কিনা? আর বিগত বছরে ইনডেমনিটির সুযোগ নিয়ে যেসব কুইক রেন্টাল হাজার হাজার কোটি টাকা ‍মুনাফা লুটেছে তাদের ওপর ৫০ শতাংশ উইন্ডফিল্ড ট্যাক্স আরোপ করা হবে কিনা?,মোকাব্বির খানকে উদ্দেশ করে প্রধানমন্ত্রী বলেন, মনে হচ্ছে আমাদের সংসদ সদস্য বিরোধী দলে শক্তিশালী হওয়ার চেষ্টা করছেন। কিন্তু যেসব অভিযোগ তিনি এনেছেন তা সম্পূর্ণ অমূলক। তিনি মেগা প্রকল্প নিয়ে কথা বলেছেন। এই মেগা প্রকল্পের সুবিধাভোগী কারা? এ দেশের সাধারণ মানুষ। এই মেগা প্রকল্প অন্য কোনও সরকার করতে পারেনি, আওয়ামী লীগ সরকারই করেছে। পদ্মা সেতু সম্পূর্ণ নিজস্ব অর্থায়নে আমরা করেছি। মেট্রোরেল- এটাও সাধারণ মানুষের যোগাযোগের জন্য। মেট্রোরেলে চড়ে উত্তরা থেকে আগারগাঁও পর্যন্ত অল্প সময়ে আসতে পারছে স্বল্প খরচে। এটা সাধারণ মানুষ ভোগ করছে। মাননীয় সংসদ সদস্য অনেক অর্থশালী-সম্পদশালী। গাড়িতে চড়েন। উনার এসব সমস্যা জানার কথা নয়।,এ সময় তিনি চ্যালেঞ্জ দিয়ে বলেন, মাননীয় স্পিকার আপনার মাধ্যমে মাননীয় সম্পূরক প্রশ্নকর্তাকে আমি চ্যালেঞ্জ দিচ্ছি, কোথায়, কত দুর্নীতি হয়েছে। সেই কথাটা তাকে এখানে স্পষ্ট বলতে হবে। যার জবাব আমি দেবো।,প্রধানমন্ত্রী এ সময়ে পদ্মা সেতুর দুর্নীতির অভিযোগের প্রসঙ্গ টেনে বলেন, ওয়ার্ড ব্যাংক তো পদ্মা সেতুতে দুর্নীতির অভিযোগ এনেছিল। সেখানে কি কোনও দুর্নীতি হয়েছিল? দুর্নীতি হয়নি। তারা প্রমাণ করতে পারেনি। এটা শুধু আমার কথা নয়, কানাডার ফেডারেল কোর্টের মামলার রায়েই বলা হয়েছে সব অভিযোগ মিথ্যা। কোনও অভিযোগ সত্য নয়, সব ভুয়া। সেক্ষেত্রে কীভাবে বললেন দুর্নীতি হচ্ছে বাংলাদেশে। দুর্নীতি যদি সত্য হতো তাহলে এত অল্প সময়ে এসব প্রজেক্টের কাজ কি শেষ হতো? কোনোদিন হয়েছে?, ,মোকাব্বির খানকে উদ্দেশ করে সংসদ নেতা আরও বলেন, মাননীয় সংসদ সদস্য বাংলাদেশের নাগরিক। ওনার একটা সেকেন্ড হোমও আছে। সেই সেকেন্ড হোম যেখানে অর্থাৎ ইংল্যান্ডে বিদ্যুতের দাম কত শতাংশ বৃদ্ধি পেয়েছে? সেখানে বিদ্যুতের দাম দেড়শ পার্সেন্ট বৃদ্ধি পেয়েছে। সেখানে ভোগ্যপণ্যে মূল্যস্ফীতি ১৩ দশমিক ৩ শতাংশ। সেখানে জ্বালানি তেলের দাম বৃদ্ধি পেয়েছে। প্রতিটি পরিবারকে নির্দেশ দেওয়া হয়েছে যেন বিদ্যুৎ সাশ্রয় করা হয়। নির্দেশনা নিয়ে তা মনিটরিং করা হয়। নিয়মের ব্যত্যয় হলে জরিমানা কর করা হয়। কিন্তু বাংলাদেশে এখনও সেই অবস্থা হয়নি।,সরকার দ্রুত ব্যবস্থার অংশ হিসেবে কুইক রেন্টাল এনেছিল উল্লেখ করে সরকারপ্রধান বলেন, কুইক রেন্টালের কথা বলা হচ্ছে। এই কুইক রেন্টালের প্রয়োজন ছিল। কুইক রেন্টাল বিদ্যুৎ কেন্দ্রগুলো এনেছিলাম বলেই আমরা মানুষকে বিদ্যুৎ দিতে পেরেছিলাম। এখন আমরা প্রতি ঘরে ঘরে বিদ্যুৎ দিচ্ছি। কুইক রেন্টালে যদি দুর্নীতি হতো তাহলে তো এত বিদ্যুৎ দিতে পারার কথা ছিল না। বিএনপির আমলে বিদ্যুতে দুর্নীতি হয়েছিল বলেই বিশ্বব্যাংক টাকা বন্ধ করে দিয়েছিল। ঢাকা-ময়মনসিংহ সড়কে দুর্নীতি করেছিল বলেই সেই টাকা বন্ধ হয়ে গিয়েছিল। আওয়ামী লীগের আমলে সেটা হয়নি। যেখানে বড় বড় মহারথীরা আমাদের দুর্নীতির খোঁজ পায়নি, সেখানে কিছু লোক ভাঙা রেকর্ডের মতো বলেই যাচ্ছেন- কুইক রেন্টাল, কুইক রেন্টাল।,তিনি বলেন, সব বিদ্যুৎ বন্ধ করে দেওয়া হতো এখন! আওয়ামী লীগ সরকার এসে যতগুলো বিদ্যুৎকেন্দ্র করেছে সেই সবগুলো যদি বন্ধ করে দিই? কী অবস্থা হবে আপনাদের? বলেন? কয়েক দিন মাত্র লোডশেডিং দিয়েছিলাম। তাই চারদিকে হাহাকার। সেই লোডশেডিং যাতে না হয় সেজন্য কুইক রেন্টাল আবার চালু রাখতে হয়েছে। নিজেরা ভোগ করবেন, আর বলার সময়ে অভিযোগ করবেন, এটা মেনে নেওয়া যায় না। কাজেই যারা এরপরে বেশি বলবেন তাদের বিদ্যুৎ চাওয়াটা বন্ধ করে দেবো। তখন দেখি কী হয়?,সরকারি দলের এমপি ধীরেন্দ্র দেবনাথ শম্ভু তার সম্পূরক প্রশ্নে বলেন, বিভিন্ন দেশে দেখা যায় ধর্মীয় উৎসবে জিনিসপত্রের দাম কমানো হয় কিন্তু আমাদের এখানে বাড়ে। অসৎ ব্যবসায়ীদের অসৎ কর্মকাণ্ড এবং বেশি লাভ করার মানসিক রোগ থেকে মুক্তির জন্য ব্যক্তি মালিকানার পাশাপাশি সমবায়ী মালিকানা বিষয়টি সংবিধানে সন্নিবেশ করবেন কিনা?, ,জবাবে প্রধানমন্ত্রী বলেন, আমাদের দেশে সরকারি-বেসরকারি ও সমবায়ভিত্তিক এই তিন ধরনের অর্থনীতি আছে। কাজেই সমবায়ভিত্তিক কিন্তু আছে। তবে আমরা ভোগ্যপণ্য উৎপাদন বাড়ানোর ওপর গুরুত্ব দিচ্ছি। আমরা বিভিন্ন মাধ্যমে জানতে পারছি বিশ্বব্যাপী দারুণ খাদ্যের অভাব দেখা দেবে। তার কিছু আভাসও আমরা পাচ্ছি। সে কারণেই আমি শুরু থেকেই সবাইকে আহ্বান করছি- প্রত্যেকে যার এক ইঞ্চি জমি থাকলেও চাষ করুন। যত অনাবাদি জমি আছে তা আবাদ করা হোক। ফসল, ফলমূল, তরিতরকারি যে যা পারেন উৎপাদন করেন। গরু, ছাগল, ভেড়া, হাঁস, মুরগি, কবুতর বা কোয়েল যে যা পারেন লালন-পালন করেন। আমাদের খাদ্য চাহিদা যেন নিজেদের আওতায় রাখতে পারি। সেই ব্যবস্থাটা আমরা নিয়েছি। এই আহ্বানের পর সারা দেশে একটা উৎসাহ দেখা দিচ্ছে। সরকারের প্রতিটি প্রতিষ্ঠান ও দেশের মানুষ কিছু কিছু উৎপাদন শুরু করেছে।,তিনি বলেন, আমাদের ব্যবসায়ী, যারা ভোগ্যপণ্যের ব্যবসা করেন। আসলে এটা খুবই দুর্ভাগ্যের বিষয় রোজা-উৎসব বা চাহিদার সময়ে তারা যে করে হোক দাম বাড়িয়ে দেওয়ার চেষ্টা করে। পৃথিবীর অন্য দেশে দেখি উৎসব পার্বণে দাম কমায়। আমাদের এখানে উল্টো কাণ্ড। শুধু তাই নয়, অনেক সময় তারা পণ্য আমদানি করতেও ঢিলেমি করে। জিনিসের দাম ও চাহিদা বাড়িয়ে তারা ব্যবসা করতে চায়। এটা আসলে অমানবিক। যারা মজুতদারি, কালোবাজারি, এলসি খোলা নিয়ে দুই নম্বরি করবে, তাদের বিরুদ্ধে যথাযথ ব্যবস্থা আমরা নিচ্ছি এবং নেবো। প্রয়োজনে আরও কঠোর ব্যবস্থা আমরা নেবো। মানুষের কষ্ট যেন না হয় সেদিকে আমরা দৃষ্টি দেবো।,প্রধানমন্ত্রী পানি, বিদ্যুৎ, তেল, গ্যাসসহ সবকিছু ব্যবহারে সাশ্রয়ী হওয়ার আহ্বান জানান। যত কম ব্যবহার করা যায়। যত সাশ্রয় করা যায়; যারা সাশ্রয়ী হবেন তাদের বিলও কম আসবে। এতে মানুষের জীবনযাত্রাও সহজ হবে।,আহসানুল ইসলাম টিটুর প্রশ্নের জবাবে প্রধানমন্ত্রী বলেন, ভোগ্যপণ্য কেউ মজুতদারি করলে তার বিরুদ্ধে আমরা যথাযথ ব্যবস্থা নিচ্ছি। রমজান মাসে যে পণ্যগুলো প্রয়োজন সেগুলোর ওপর বিশেষভাবে দৃষ্টি দেওয়া হয়েছে। মানুষ রোজার সময় যেন কষ্ট না পায়। ওই সময় যে পণ্যগুলো একান্তভাবে প্রয়োজনীয় তা যেন জনগণ যথাযথভাবে পায় সেজন্য এসব পণ্য আমদানিতে এলসি খোলার ব্যবস্থা করে দিয়েছি। ভোগ্যপণ্য আমদানির এলসি খুলতে কোনও সমস্যা হচ্ছে না। মনিটরিংয়ের মাধ্যমে পণ্যের যোগ্য মূল্যে এলসি খোলার ব্যবস্থা করা হচ্ছে। কেউ এটা নিয়ে অন্যরকম কিছু করতে গেলে তার বিরুদ্ধে যথাযথ ব্যবস্থা নেওয়া হচ্ছে। কেউ মজুত করার চেষ্টা করলেও যথাযথ ব্যবস্থা নেওয়া হবে।,স্পিকার ড. শিরীন শারমিনের সভাপতিত্বে বুধবার (১১ জানুয়ারি) বৈঠকের শুরুতে প্রধানমন্ত্রীর প্রশ্নোত্তর অনুষ্ঠিত হয়।, ",bn,2023-01-11T19:20:20+06:00
Banglatribune,২১ লাখ টন জ্বালানি তেল কেনার সিদ্ধান্ত,business,https://www.banglatribune.com/business/news/781090/%E0%A7%A8%E0%A7%A7-%E0%A6%B2%E0%A6%BE%E0%A6%96-%E0%A6%9F%E0%A6%A8-%E0%A6%9C%E0%A7%8D%E0%A6%AC%E0%A6%BE%E0%A6%B2%E0%A6%BE%E0%A6%A8%E0%A6%BF-%E0%A6%A4%E0%A7%87%E0%A6%B2-%E0%A6%95%E0%A7%87%E0%A6%A8%E0%A6%BE%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4,"সরকার দেশের অভ্যন্তরীণ চাহিদা মেটাতে ২১ লাখ মেট্রিক টন জ্বালানি তেল কেনার সিদ্ধান্ত নিয়েছে। এর মধ্যে ২০ লাখ ৪০ হাজার টন পরিশোধিত জ্বালানি তেল ও ৬০ হাজার টন ডিজেল। এ তেল কিনতে সরকারের মোট ব্যয় হবে ১৮ হাজার ৭৬০ কোটি ৫৬ লাখ টাকা। ভারত, ইন্দোনেশিয়া, সংযুক্ত আরব আমিরাত, চীন, মালয়েশিয়া এবং থাইল্যান্ড থেকে বাংলাদেশ পেট্রোলিয়াম করপোরেশন (বিপিসি) এই জ্বালানি আমদানি করবে।,বুধবার (১১ জানুয়ারি) অনুষ্ঠিত সরকারি ক্রয় সংক্রান্ত মন্ত্রিসভা কমিটির সভায় জ্বালানি ও খনিজসম্পদ বিভাগের এ সংক্রান্ত প্রস্তাব অনুমোদন দেওয়া হয়েছে।,অর্থমন্ত্রী আ হ ম মুস্তফা কামালের সভাপতিত্বে অনুষ্ঠিত সভা শেষে সভার সিদ্ধান্ত সাংবাদিকদের জানিয়েছেন মন্ত্রিপরিষদ বিভাগের অতিরিক্ত সচিব সাঈদ মাহবুব খান।,তিনি জানান, বিপিসির মাধ্যমে ভারতের নুমালীগড় রিফাইনারি লিমিটেড (এনআরএল) থেকে ৬০ হাজার মেট্রিক টন ডিজেল আমদানি করা হবে। এর জন্য ব্যয় হবে ৫৪৫ কোটি ৪ লাখ টাকা। চলতি বছরের জানুয়ারি থেকে ডিসেম্বরের মধ্যে এই ডিজেল আমদানি করা হবে।,এ ছাড়া বিপিসির মাধ্যমে ইন্দোনেশিয়ার বিএসপি, আরব আমিরাতের ইএনওসি, ভারতের আইওসিএল, চীনের পেট্টোচায়না, মালয়েশিয়ার পিটিএলসিএল, থাইল্যান্ডের পিটিটিটি এবং চীনের ইউনিপেক থেকে আরও ২০ লাখ ৪০ হাজার মেট্রিক টন পরিশোধিত জ্বালানি তেল আমদানি করা হবে। এই পরিশোধিত জ্বালানি তেল আমদানি করতে সরকারের মোট ব্যয় হবে ১৮ হাজার ২১৫ কোটি ৫২ লাখ টাকা। আগামী জুনের মধ্যে এ জ্বালানি তেল কেনার প্রক্রিয়া সম্পন্ন করা হবে।",bn,2023-01-11T19:34:49+06:00
Banglatribune,"আফগানিস্তানে আত্মঘাতী হামলা, হতাহত ২০",foreign,https://www.banglatribune.com/foreign/asia/781085/%E0%A6%86%E0%A6%AB%E0%A6%97%E0%A6%BE%E0%A6%A8%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87-%E0%A6%86%E0%A6%A4%E0%A7%8D%E0%A6%AE%E0%A6%98%E0%A6%BE%E0%A6%A4%E0%A7%80-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%B9%E0%A6%A4%E0%A6%BE%E0%A6%B9%E0%A6%A4-%E0%A7%A8%E0%A7%A6,"ঘটনার ছবিতে দেখঅ গেছে, ভবনের বাইরে রাস্তায় তুষারপাতের মধ্যে অনেক মানুষ পড়ে আছে।,এএফপি’র গাড়ির চালক জামশেদ কারিমি বলেন, কতজন নিহত বা আহত হয়েছেন জানি না। আমি এক ব্যক্তিকে আত্মঘাতী হতে দেখেছি।,বিস্ফোরণের কথা স্বীকার করেছেন কাবুল পুলিশের মুখপাত্র খালিদ জাদরান। ঘটনাস্থলে নিরাপত্তা টিম পৌঁছেছে বলে জানিয়েছেন তিনি।,২০২১ সালের আগস্টে ক্ষমতা দখলের পর  দেশটির নিরাপত্তা জোরদার করার দাবি করে আসছে তালেবান। তবে এরপর থেকে দেশটিতে বেশ কয়েকটি বোমা হামলা হয়েছে। বেশিরভাগ ক্ষেত্রে এসব দায় স্বীকার করেছে ইসলামিক স্টেট (আইএস)-এর আফগান শাখা।",bn,2023-01-11T19:18:11+06:00
Banglatribune,থাইল্যান্ডে মিয়ানমার জান্তা প্রধানের ছেলে-মেয়ের সম্পদের সন্ধান,foreign,https://www.banglatribune.com/foreign/asia/781092/%E0%A6%A5%E0%A6%BE%E0%A6%87%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0-%E0%A6%9C%E0%A6%BE%E0%A6%A8%E0%A7%8D%E0%A6%A4%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A7%87%E0%A6%B0-%E0%A6%9B%E0%A7%87%E0%A6%B2%E0%A7%87-%E0%A6%AE%E0%A7%87%E0%A7%9F%E0%A7%87%E0%A6%B0,"সন্ধান পাওয়া সম্পদ মিন অং হ্লাইংয়ের মেয়ে ও ছেলের। এগুলো পাওয়া গেছে তুন মিন লাট (৫৩) নামের ব্যক্তির অ্যাপার্টমেন্টে। গত বছর সেপ্টেম্বরে অপর তিন থাই নাগরিকের সঙ্গে তাকে গ্রেফতার করা হয়। তার বিরুদ্ধে মাদক ও অর্থপাচারের ষড়যন্ত্রের অভিযোগ আনা হয়।,হোটেল, জ্বালানি ও খনি ব্যবসায়ী তুন মিন লাট। তিনি মিয়ানমার জান্তা প্রধানের একজন ঘনিষ্ঠ সহযোগী। ২০২১ সালের ফেব্রুয়ারিতে মিন অং হ্লাইং গণতান্ত্রিকভাবে নির্বাচিত সরকারকে উৎখাত করে ক্ষমতা দখল করেন।,তিনটি সূত্র রয়টার্সকে বলেছে, তুন মিন লাট সেনাবাহিনীকে সরঞ্জাম সরবরাহ করেছেন। ২০১৯ সালে একটি অস্ত্র মেলায় মিয়ানমার জান্তা প্রধানের সঙ্গে তাকে দেখা গেছে।,মিন অং হ্লাইংয়ের দুই সন্তানকে কোনও আইনি পদক্ষেপের মুখে পড়তে হবে না বলে উল্লেখ করেছেন মামলাটি সম্পর্কে অবগত দুই ব্যক্তি। থাই কর্তৃপক্ষ তুন মিন লাটের বিরুদ্ধে তদন্তে তাদের সংশ্লিষ্টতা বিবেচনা করছে না।",bn,2023-01-11T19:38:50+06:00
Banglatribune,মাহফিল থেকে ফেরার পথে কিশোরীকে তুলে নিয়ে সংঘবদ্ধ ধর্ষণের অভিযোগ,country,https://www.banglatribune.com/country/mymensing/781088/%E0%A6%AE%E0%A6%BE%E0%A6%B9%E0%A6%AB%E0%A6%BF%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%A4%E0%A7%81%E0%A6%B2%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%82%E0%A6%98%E0%A6%AC%E0%A6%A6%E0%A7%8D%E0%A6%A7,"নেত্রকোনার কলমাকান্দায় হতদরিদ্র পরিবারের এক কিশোরী মাদ্রাসাছাত্রীকে (১৪) তুলে নিয়ে সংঘবদ্ধ ধর্ষণের অভিযোগ উঠেছে। গত ২৮ ডিসেম্বর স্থানীয় একটি ওয়াজ মাহফিল থেকে বাড়ি ফেরার পথে বখাটেরা তাকে একা পেয়ে জোর করে তুলে নিয়ে যায়। সেখানে তাকে সংঘবদ্ধ হয়ে ধর্ষণ করা হয় বলে ভুক্তভোগীর পরিবারের পক্ষ থেকে অভিযোগ করা হয়েছে।,ভুক্তভোগী উপজেলার একটি মাদ্রাসার দশম শ্রেণির ছাত্রী। পরে কলমাকান্দা থানা পুলিশ ঘটনার প্রাথমিক তদন্তের পর ঘটনার সঙ্গে জড়িত শাহ আলম নামে একজনকে গ্রেফতার করে। বিষয়টি নিশ্চিত করেছেন কলমাকান্দা থানার ওসি আবুল কালাম।,পুলিশ ও ভুক্তভোগী পরিবারের পক্ষ থেকে জানা গেছে, গত ২৮ ডিসেম্বর কলমাকান্দা উপজেলার একটি স্থানে পাড়ায় ওয়াজ মাহফিল চলছিল। ওয়াজ শেষে বাড়ি ফেরার পথে মধ্যরাতে মুখ বেঁধে জমিতে নিয়ে ধর্ষণ করে। তার চিৎকারে স্থানীয় লোকজন এসে তাকে উদ্ধার করে। কিন্তু অভিযুক্তরা এলাকার প্রভাবশালী হওয়ায় হতদরিদ্র পরিবারটি থানায় অভিযোগ করতে সাহস পায়নি।,পরে ঘটনার জানাজানি হলে মঙ্গলবার (১০ জানুয়ারি) নেত্রকোনা জেলা পুলিশ সুপার ফয়েজ আহমেদের নির্দেশে, কলামাকান্দা থানা পুলিশের সহযোগিতায় নির্যাতনের শিকার ওই কিশোরীর বড় বোন কলমাকান্দা থানায় বাদী হয়ে তিন জনকে আসামি করে নারী ও শিশু নির্যাতন দমন আইনে মামলা করেছেন। মামলায় আসামি করা হয়েছে- মিলন মিয়া ওরফে বাব্বা (২০), রুবেল মিয়া (২২) ও শাহ আলমকে (৩২)।,কলমাকান্দা থানার ওসি আবুল কালাম জানান, মামলার অভিযুক্ত শাহ আলমকে বুধবার ভোরে গ্রেফতার করা হয়েছে। এ ছাড়াও বাকি আসামিদের গ্রেফতারের চেষ্টা অব্যাহত রয়েছে।",bn,2023-01-11T19:26:07+06:00
Banglatribune,ঢাকা আসছেন মার্কিন অ্যাসিস্ট্যান্ট সেক্রেটারি ডোনাল্ড লু,national,https://www.banglatribune.com/national/781094/%E0%A6%A2%E0%A6%BE%E0%A6%95%E0%A6%BE-%E0%A6%86%E0%A6%B8%E0%A6%9B%E0%A7%87%E0%A6%A8-%E0%A6%AE%E0%A6%BE%E0%A6%B0%E0%A7%8D%E0%A6%95%E0%A6%BF%E0%A6%A8-%E0%A6%85%E0%A7%8D%E0%A6%AF%E0%A6%BE%E0%A6%B8%E0%A6%BF%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%9F-%E0%A6%B8%E0%A7%87%E0%A6%95%E0%A7%8D%E0%A6%B0%E0%A7%87%E0%A6%9F%E0%A6%BE%E0%A6%B0%E0%A6%BF,"মার্কিন পররাষ্ট্র মন্ত্রণালয়ের দক্ষিণ ও মধ্য এশিয়া বিষয়ক অ্যাসিস্ট্যান্ট সেক্রেটারি ডোনাল্ড লু আগামী ১৪ জানুয়ারি শনিবার ঢাকায় আসছেন। ১২ থেকে ১৫ জানুয়ারি ভারত ও বাংলাদেশ সফর করবেন তিনি। ১৫ জানুয়ারি তিনি পররাষ্ট্র সচিব মাসুদ বিন মোমেনের সঙ্গে দ্বিপাক্ষিক বৈঠক হবে। এছাড়া পররাষ্ট্রমন্ত্রী এ কে আব্দুল মোমেন ও পররাষ্ট্র প্রতিমন্ত্রী মো. শাহরিয়ার আলমের সঙ্গে সৌজন্য সাক্ষাৎ করবেন ডোনাল্ড লু।,একটি সূত্র জানায়, বছরের প্রথম থেকে যুক্তরাষ্ট্রের সঙ্গে বিভিন্ন স্থরে আলোচনা হচ্ছে। যুক্তরাষ্ট্রের ন্যাশনাল সিকিউরিটি কাউন্সিলের সিনিয়র ডিরেক্টর ফর সাউথ এশিয়া রিয়ার এডমিরাল এইলিন লুবাচার এ সপ্তাহে ঢাকা সফর করেছেন। ফেব্রুয়ারি মাসে আরেকটি মার্কিন দল ঢাকা আসবে।,সূত্র জানায়, ডোনাল্ড লু মার্কিন পররাষ্ট্র মন্ত্রণালয়ে বাংলাদেশ ডেস্কের প্রধান হিসাবে কর্মরত রয়েছেন। ফলে তার সঙ্গে দ্বিপক্ষীয় সম্পর্কের সব গুরুত্বপূর্ণ ইস্যুগুলো নিয়ে আলোচনার সুযোগ আছে।,কী কী বিষয় নিয়ে আলোচনা হতে পারে জানতে চাইলে পরিচয় প্রকাশে অনিচ্ছুক এক কর্মকর্তা জানান, সামনের দিনগুলোতে রাজনৈতিক সম্পর্কের ভিত আরও মজবুত করার বিষয়টি অবশ্যই গুরুত্ব পাবে। এছাড়া অন্যান্য বিভিন্ন সহযোগিতা, রোহিঙ্গা, মূল্যবৃদ্ধি ও সাপ্লাই চেইন ব্যাহতসহ অন্যান্য আন্তর্জাতিক সংকট নিয়েও আলোচনার সুযোগ আছে।",bn,2023-01-11T19:50:04+06:00
Banglatribune,রাজধানীতে বাসের ধাক্কায় নারী নিহত,others,https://www.banglatribune.com/others/781095/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AC%E0%A6%BE%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%A8%E0%A6%BE%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4,"রাজধানীর এলিফ্যান্ট রোডে বাসের ধাক্কায় রোকেয়া বেগম (৬০) নামে এক নারী নিহত হয়েছেন। বুধবার (১১ জানুয়ারি) দুপুর ২টার দিকে এলিফ্যান্ট রোডের বাটার সিগনাল মোড়ে এ দুর্ঘটনা ঘটে। নিউমার্কেট থানার উপ-পরিদর্শক (এসআই) মুরাদ এ তথ্য জানান।,রোকেয়া বেগম শরিয়তপুর ডামুড্ডা উপজেলার মৃত আব্দুর রশিদের স্ত্রী। তিনি এক মেয়ের জননী ছিলেন।,মৃতের ভাগনিজামাই হাজী আলাউদ্দিন জানান, রোকেয়া বেগমের মেয়ে রওশন আরা বেগমের বাসা ডেমরার কোনাপাড়া ডগাইর এলাকায়। সেখানে থাকতেন রোকেয়া বেগম। নিউমার্কেট এলাকায় একটি বয়স্ক ব্যক্তিকে দেখাশোনার কাজ করতেন তিনি। সপ্তাহে ১০ থেকে ১২ দিন নিউমার্কেটে সেই বাসায় থাকতেন। বুধবার মেয়ের সঙ্গে দেখা করার জন্য এবং এক আত্মীয়ের বাসায় যাওয়ার জন্য বেরিয়ে ছিলেন। এলিফ্যান্ট রোডের বাটা সিগন্যালের মোরে বাসে ওঠার আগে মালঞ্চ পরিবহন নামে একটি বাস তাকে ধাক্কা দেয়। এতে ঘটনাস্থলেই তিনি মারা যান।,এসআই মুরাদ বলেন, ওই নারীর মরদেহ উদ্ধার করে ময়নাতদন্তের জন্য সন্ধ্যায় ঢাকা মেডিকেল কলেজ (ঢামেক) হাসপাতাল মর্গে পাঠানো হয়েছে।, , , , ",bn,2023-01-11T19:52:39+06:00
Banglatribune,আলু ছাড়া সব নিত্যপণ্য আমদানি করতে হয়: সংসদে বাণিজ্যমন্ত্রী,business,https://www.banglatribune.com/business/news/781096/%E0%A6%86%E0%A6%B2%E0%A7%81-%E0%A6%9B%E0%A6%BE%E0%A7%9C%E0%A6%BE-%E0%A6%B8%E0%A6%AC-%E0%A6%A8%E0%A6%BF%E0%A6%A4%E0%A7%8D%E0%A6%AF%E0%A6%AA%E0%A6%A3%E0%A7%8D%E0%A6%AF-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF-%E0%A6%95%E0%A6%B0%E0%A6%A4%E0%A7%87-%E0%A6%B9%E0%A7%9F-%E0%A6%B8%E0%A6%82%E0%A6%B8%E0%A6%A6%E0%A7%87,"একমাত্র আলু বাদে সব নিত্যপণ্যের চাহিদা পূরণে বিদেশ থেকে আমদানি করতে হয় বলে জাতীয় সংসদে জানিয়েছেন বাণিজ্যমন্ত্রী টিপু মুনশি।,বুধবার (১১ জানুয়ারি) জাতীয় সংসদে প্রশ্নোত্তর পর্বে সরকার দলীয় সংসদ সদস্য দিদারুল আলমের প্রশ্নের জবাবে বাণিজ্যমন্ত্রী এমন তথ্য জানান। স্পিকার শিরীন শারমিন চৌধুরীর সভাপতিত্বে টেবিলে প্রশ্নোত্তর উপস্থাপন করা হয়।,দিদারুল আলম তার প্রশ্নে দেশে প্রতিবছর কী পরিমাণ চাল, গম, আলু, পেঁয়াজসহ ১০টি নিত্যপণ্য উৎপাদিত হয় এবং চাহিদা পূরণে কোন কোন দেশ থেকে আমদানি করতে হয়, এমন প্রশ্নে বাণিজ্যমন্ত্রী এ তথ্র জানান।,বাণিজ্যমন্ত্রী এসব পণ্যের উৎপাদন ও আমদানির তথ্য তুলে ধরেন। মন্ত্রীর তথ্য অনুযায়ী, দেশে বছরে চালের চাহিদা ৩ কোটি ৫২ লাখ মেট্রিক টন। দেশে উৎপাদিত হয় ৩ কোটি ৫১ লাখ মেট্রিক টন। চাহিদা পূরণে ভারত, থাইল্যান্ড, ভিয়েতনাম থেকে আমদানি করা হয়। গমের উৎপাদন ১০ লাখ ৮৬ হাজার মেট্রিক টন। চাহিদা রয়েছে ৬৩ লাখ ৪৮ হাজার মেট্রিক টন। চাহিদা পূরণে সিআইএসভুক্ত দেশ কানাডা, ভারত ও অস্ট্রেলিয়া থেকে আমদানি করা হয়।,বছরে দেশে আলুর চাহিদা ৮৮ লাখ ৭২ হাজার মেট্রিক টন। আর উৎপাদন হয় ১ কোটি ১ লাখ ৪৫ হাজার মেট্রিক টন। প্রক্রিয়াজাতকরণে উৎপাদিত আলুর ২৫ শতাংশ নষ্ট হয় বলেও মন্ত্রী উল্লেখ করেন।,বছরে ভোজ্যতেলের চাহিদা ২০ লাখ মেট্রিক টন। কিন্তু দেশে উৎপাদিত হয় ২ লাখ ১৭ হাজার মেট্রিক টন। ব্রাজিল, আর্জেন্টিনা, প্যারাগুয়ে, উরুগুয়ে, মালয়েশিয়া ও ইন্দোনেশিয়া থেকে আমদানি করা হয়।,বছরে ডালের চাহিদা ৩৩ লাখ মেট্রিক টন। দেশে উৎপাদিত হয় ৮ লাখ ৩৮ হাজার মেট্রিক টন। অস্ট্রেলিয়া, কানাডা, ভারত, নেপাল ও তুরস্ক থেকে আমদানি করে চাহিদা পূরণ করা হয়। বছরে দুধের  চাহিদা ১ কোটি ৫৬ লাখ ৬৮ হাজার মেট্রিক টন। কিন্তু দেশে উৎপাদিত হয় ১ কোটি ৩০ লাখ ৭৪ হাজার মেট্রিক টন। চাহিদা পূরণে অস্ট্রেলিয়া, নিউজিল্যান্ড, দুবাই, ডেনমার্ক ও নেদারল্যান্ড থেকে আমদানি করা হয়।,বছরে পেঁয়াজের চাহিদা ২৫ লাখ মেট্রিক টন। উৎপাদন হয় ৩৬ লাখ ৪০ হাজার মেট্রিক টন। উৎপাদিত পেঁয়াজের ২৫ শতাংশ নষ্ট হওয়ায় চাহিদা পূরণে ভারত, মিয়ানমার, মিশর ও তুরস্ক থেকে আমদানি করা হয়।,রসুনের চাহিদা ৬ লাখ ৫০ হাজার মেট্রিক টন। উৎপাদন হয় ৭ লাখ ৭০ হাজার মেট্রিক টন। উৎপাদিত রসুনের ১০ শতাংশ প্রক্রিয়াজাত করণে ক্ষতি হওয়ায় চাহিদা পূরণে ভারত ও চীন থেকে আমদানি করা হয়। বছরে আদার  চাহিদা ৩ লাখ মেট্রিক টন, দেশে উৎপাদিত হয় ১ লাখ ৯২ হাজার মেট্রিক টন। বাকি আদা ভারত ও চীন থেকে আমদানি করা হয়। বছরে ভুট্টার  চাহিদা ৬৯ লাখ ৭৬ হাজার মেট্রিক টন। দেশে উৎপাদিত হয় ৫৬ লাখ ৩০ হাজার মেট্রিক টন। চাহিদা পূরণে যুক্তরাষ্ট্র, মেক্সিকো, তুরস্ক, ভারত ও সিআইএসভুক্ত দেশ থেকে আমদানি করা হয়। ,সরকার দলীয় সংসদ সদস্য মোহাম্মদ এবাদুল করিমের প্রশ্নের জবাবে বাণিজ্যমন্ত্রী টিপু মুনশি জানান, ২০২১-২২ অর্থবছরে বাংলাদেশের বাণিজ্য ঘাটতি ৩০ হাজার ৯৬০ দশমিক ৯৪ মিলিয়ন মার্কিন ডলার। এর মধ্যে চীন ও ভারতের সঙ্গে বাণিজ্য ঘাটতি ২৯ হাজার ৫২৩ দশমিক ৫ মিলিয়ন ডলার।,বাণিজ্যমন্ত্রী প্রধান প্রধান বাণিজ্য ঘাটতির কয়েকটি দেশের নাম জানান সংসদে। তিনি জানান, চীনে থেকে আমদানি করা হয় ১৮ হাজার ৫০৯ মিলিয়ন ডলার। রফতানি করা হয় ৬৮৩ দশমিক ৪৩ মিলিয়ন মার্কিন ডলার। দেশটির সঙ্গে বাণিজ্য ঘাটতি ১৭ হাজার ৮২৫ দশমিক ৬ মিলিয়ন ডলার। ভারত থেকে আমদানির ১৩ হাজার ৬৮৯ দশমিক ৩০ মিলিয়ন ডলার, বিপরীতে এক হাজার ৯৯১ দশমিক ৩৯ মিলিয়ন ডলার রফতানি করা হয়। দেশটির সঙ্গে বাণিজ্য ঘাটতি ১১ হাজার ৬৯৭ দশমিক ৯ মিলিয়ন ডলার। এছাড়া অন্য প্রধান বাণিজ্য ঘাটতির দেশগুলো হলো— সিঙ্গাপুর, ইন্দোনেশিয়া, মালয়েশিয়া, ব্রাজিল, কাতার, সৌদি আরব, জাপান, থাইল্যান্ড, দক্ষিণ কোরিয়া, ভিয়েতনাম, সংযুক্ত আরব আমিরাত এবং পাকিস্তান। বাণিজ্য ঘাটতি কমাতে সরকারের বিভিন্ন উদ্যোগের কথা তুলে ধরেন বাণিজ্যমন্ত্রী।,প্রবাসী কল্যাণ ডেস্কের হিসাবমতে, করোনাকালে ২০২০ সালের এপ্রিল থেকে ২০২১ সালের মে পর্যন্ত ৪ লাখ ৪২ হাজার ৯০২ জন প্রবাসী আউট পাস নিয়ে দেশে ফেরত এসেছেন বলে জানিয়েছেন প্রবাসী কল্যাণ ও বৈদেশিক কর্মসংস্থান মন্ত্রী ইমরান আহমেদ।,সরকার দলীয় সংসদ সদস্য মামুনুর রশীদ কিরণের প্রশ্নের জবাবে প্রবাসী কল্যাণমন্ত্রী জানান, বিদেশ ফেরত অভিবাসী কর্মীদের আর্থসামাজিক পুনর্বাসনের জন্য সরকার বিভিন্ন পদক্ষেপ নিয়েছে। সরকার ঘোষিত প্রণোদনা প্যাকেজের আওতায় ২০২০ সালের ১ জানুয়ারি থেকে গত ৩১ ডিসেম্বর পর্যন্ত ১৫ হাজার ৭০৬ জনকে ৪২৯ কোটি ৫৯ কোটি পুনর্বাসন ঋণ প্রদান করা হয়েছে। এ ছাড়া ৫২ হাজার ৭৪ জনকে বিদেশে যাওয়ার জন্য স্বল্প সুদে ও সহজ শর্তে ১ হাজার ১০৬ কোটি ২৪ লাখ টাকা অভিবাসন ঋণ দেওয়া হয়েছে।,চলতি মাসের ৮ তারিখ পর্যন্ত দেশের সরকারি খাদ্য গুদামে ১৮ লাখ ৩৯ হাজার ৫১৩ মেট্রিক টন খাদ্যশস্য মজুত আছে বলে জানিয়েছেন খাদ্যমন্ত্রী সাধন চন্দ্র মজুমদার। সরকারি দলের সংসদ সদস্য আলী আজমের প্রশ্নের জবাবে খাদ্যমন্ত্রী জানান, এর মধ্যে ৩ লাখ ৬৮ হাজার ২৭৪ মেট্রিক টন গম, ১৪ লাখ ৭০ হাজার ৩২১ টন চাল এবং এক হাজার ৩৮১ টন ধান মজুত আছে।,খাদ্যমন্ত্রী বলেন, ‘২০২২-২৩ অর্থবছরের ৩ লাখ মেট্রিক টন ধান ও ৫ লাখ মেট্রিক টন চাল সংগ্রহের লক্ষ্য মাত্রা রয়েছে। গত ৮ জানুয়ারি পর্যন্ত সরকারি গুদামে কৃষকদের কাছ থেকে এক হাজার ৬ মেট্রিক টন ধান ও চালকল মালিকদের কাছ থেকে এক লাখ ৮০ হাজার ৯৯০ মেট্রিক টন চাল সংগ্রহ করা হয়েছে। চলতি অর্থবছরে ১০ লাখ মেট্রিক টন চাল আমদানির লক্ষ্যমাত্রা সরকারের রয়েছে। এর মধ্যে জি টু জি পদ্ধতিতে ভারত, ভিয়েতনাম ও মিয়ানমার হতে ইতোমধ্যে ৭ লাখ ৩০ হাজার মেট্রিক টন চাল আমদানির কার্যক্রম গ্রহণ করা হয়েছে। জানুয়ারি পর্যন্ত ৩ লাখ ৭৭ হাজার মেট্রিক টন চাল সরকারি সংরক্ষণাগারে পাওয়া গেছে।,বেসরকারি পর্যায়ে ৪৩১টি প্রতিষ্ঠানকে ১৫ লাখ ৫৭ হাজার মেট্রিক টন চাল আমদানির অনুমতি দিয়েছে সরকার  বলে জানান খাদ্যমন্ত্রী।,চলতি অর্থবছরে ৬ লাখ ৫০ হাজার লাখ মেট্রিক টন গম আমদানির জন্য জি টু জি পদ্ধতিতে রাশিয়া এবং ইউক্রেন ও বুলগেরিয়া হতে আমদানির কার্যক্রম নেওয়া হয়েছে। গত ৮ জানুয়ারি পর্যন্ত ৪ লাখ ২৮ হাজার মেট্রিক টন গম সরকারি গুদামে আছে।",bn,2023-01-11T19:58:43+06:00
Banglatribune,ঘাবড়াবেন না: জাপা এমপিকে প্রধানমন্ত্রী,politics,https://www.banglatribune.com/politics/awami-league/781093/%E0%A6%98%E0%A6%BE%E0%A6%AC%E0%A7%9C%E0%A6%BE%E0%A6%AC%E0%A7%87%E0%A6%A8-%E0%A6%A8%E0%A6%BE-%E0%A6%9C%E0%A6%BE%E0%A6%AA%E0%A6%BE-%E0%A6%8F%E0%A6%AE%E0%A6%AA%E0%A6%BF%E0%A6%95%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"বিএনপির চরম দুঃশাসন, দুর্নীতি, জঙ্গিবাদ ও ভুয়া ভোটার লিস্ট করে নির্বাচনি বৈতরণী পার হওয়ার খায়েশের কারণে ওয়ান ইলেভেন এসেছিল বলে অভিযোগ করেছেন প্রধানমন্ত্রী শেখ হাসিনা। তবে এমন পরিস্থিতি আর আসবে না বলে আশ্বস্ত করেছেন তিনি। সংসদে সম্পূরক প্রশ্নকারী জাতীয় পার্টির সংসদ সদস্য ফখরুল ইমামকে উদ্দেশ করে প্রধানমন্ত্রী বলেন, ঘাবড়ানোর কিছুই নেই, এটুকু বলতে পারি। ঘাবড়াবেন না, আমরা আছি না? কোনও চিন্তা নেই।,বুধবার (১১ জানুয়ারি) জাতীয় সংসদের প্রশ্নোত্তরে প্রধানমন্ত্রী এ কথা বলেন। জাতীয় পার্টির এমপি বর্তমান পরিস্থিতিকে ‘অস্থির’ উল্লেখ করে সম্পূরক প্রশ্ন করেন। এর জবাবে দিতে গিয়ে সংসদ নেতা তাকে এভাবে আশ্বস্ত করেন।,সম্পূরক প্রশ্নে জাতীয় পার্টির সংসদ সদস্য ফখরুল ইমাম বলেন, আজকাল যে অবস্থা! আজ কিন্তু ১/১১। এই ১/১১-এর ভয়ে কিন্তু আমরা অস্থির। এবং দেশের যা পরিস্থিতি। আমাদের বোঝার যে ক্ষমতা তাতে জানি, আমাদের দেশে প্রজ্ঞাবান নেতা আছেন, ওয়ান ইলেভেন আসবে না। তবু আমার জিজ্ঞাসা, সবপক্ষের মধ্যে রাজনৈতিক সমঝোতার লক্ষ্যে পা বাড়ানোর বোধহয় এখনই সময়। আপনি কী মনে করেন?, ,জবাবে প্রধানমন্ত্রী শেখ হাসিনা ফখরুল ইমামকে না ঘাবড়ানোর পরামর্শ দেন। প্রধানমন্ত্রী বলেন, আমরা সরকারে যখন আছি, জনগণের জানমাল রক্ষা করার দায়িত্ব আমাদের। এমন কোনও শক্তি এখনও তৈরি হয়নি বাংলাদেশে, যে আওয়ামী লীগ সরকারকে উৎখাত করতে পারে। আওয়ামী লীগ ক্ষমতা দখলকারী কোনও মিলিটারি ডিকটেটরের পকেট থেকে জন্ম নেয়নি। আওয়ামী লীগের জন্ম এ দেশের মাটি ও মানুষ থেকে। কাজেই আমাদের শেকড় অনেক দূর প্রোথিত আছে।,প্রধানমন্ত্রী বলেন, আইয়ুব খান, জিয়াউর রহমান, এইচ এম এরশাদ, খালেদা জিয়া সবাই আওয়ামী লীগকে ধ্বংস করতে চেষ্টা করেছিল, কিন্তু পারেনি। আর কোনও দিন পারবে না।,প্রধানমন্ত্রী বলেন, ২০১৪ সালে আওয়ামী লীগের বিজয় অনিবার্য জেনে বিএনপি নির্বাচন বর্জন করেছিল। ২০১৮ সালে তারা নির্বাচনে অংশ নিয়ে মনোনয়ন বাণিজ্য করে। একটা সিটে দুই/তিনটা করে নমিনেশন দেয়। একটা আসে লন্ডন থেকে। একটা যায় পুরানা পল্টন অফিস থেকে। আরেকটা গুলশান অফিস থেকে। সকালে একটা, বিকালে একটা, দুপুরে একটা। দলের যোগ্য প্রার্থীদের কাছে লন্ডন থেকে ম্যাসেজ আসে মোটা অঙ্কের টাকা না দিয়ে নির্বাচন করতে পারবে না। ওইভাবে যারা নির্বাচন করতে যায় তারা আর কতক্ষণ নির্বাচনে টিকে থাকে। মাঝপথে নির্বাচন থেকে সরে দাঁড়ায়। সরে গিয়ে নির্বাচনকে প্রশ্নবিদ্ধ করার চেষ্টা করে। তারা বিভিন্নভাবে প্রচার-অপ্রচার চলিয়ে সেটা তারা প্রশ্নবিদ্ধ করতে পেরেছে- এটা বাস্তব। কিন্তু জনগণের আস্থা-বিশ্বাস এখনও আওয়ামী লীগের ওপর আছে।,তিনি বলেন, ২০১৪-১৫ সালের অগ্নিসন্ত্রাস, মানুষ খুন, মানুষকে পুড়িয়ে মারা। সরকারি ও সাধারণ মানুষের সম্পত্তি নষ্ট করা। এমন কোনও অপকর্ম নেই যা করে সরকার হটানোর চেষ্টা করা হয়েছে। কিন্তু এতে জনগণের সায় তারা পায়নি। যারা নির্বাচনকে কলুষিত করেছে, নির্বাচনি প্রক্রিয়াকে ধ্বংস করেছে, মানুষের ভোটের অধিকার ছিনিয়ে নিয়েছে, যারা মানুষের ভাগ্য নিয়ে ছিনিমিনি খেলেছে, তারাই নির্বাচন নিয়ে প্রশ্ন তোলে।,সংসদ নেতা শেখ হাসিনা বলেন, প্রতিটি নির্বাচন পর্যালোচনা করলে দেখা যায় একমাত্র আওয়ামী লীগ সরকার আছে বলেই মানুষ ভোটটা শান্তিতে দিতে পারছে। এখানে সরকারের হস্তক্ষেপ করার দরকার নেই। জনগণ স্বতঃস্ফূর্তভাবে আওয়ামী লীগকে ভোট দেয়। কারণ, তারা জানে আওয়ামী লীগ যে ওয়াদা দেয় তা রাখে। আমরা কথা দিয়ে কথা রাখি।, ",bn,2023-01-11T19:41:24+06:00
Banglatribune,তামাকবিরোধী আইন শক্তিশালী করা জরুরি: শ.ম রেজাউল করিম,others,https://www.banglatribune.com/others/781101/%E0%A6%A4%E0%A6%BE%E0%A6%AE%E0%A6%BE%E0%A6%95%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%86%E0%A6%87%E0%A6%A8-%E0%A6%B6%E0%A6%95%E0%A7%8D%E0%A6%A4%E0%A6%BF%E0%A6%B6%E0%A6%BE%E0%A6%B2%E0%A7%80-%E0%A6%95%E0%A6%B0%E0%A6%BE-%E0%A6%9C%E0%A6%B0%E0%A7%81%E0%A6%B0%E0%A6%BF-%E0%A6%B6.%E0%A6%AE-%E0%A6%B0%E0%A7%87%E0%A6%9C%E0%A6%BE%E0%A6%89%E0%A6%B2,"তামাকজনিত মৃত্যু কমাতে বিদ্যমান তামাকবিরোধী আইন শক্তিশালী করার উদ্যোগ অত্যন্ত সময়োপযোগী বলে জানিয়েছেন মৎস্য ও প্রাণিসম্পদমন্ত্রী শ ম রেজাউল করিম। বিদ্যমান তামাকবিরোধী আইন শক্তিশালী করার স্বাস্থ্য মন্ত্রণালয়ের এই উদ্যোগে মৎস্য ও প্রাণিসম্পদ মন্ত্রণালয়ের পূর্ণ সমর্থন রয়েছে বলে জানান তিনি।,বুধবার (১১ জানুয়ারি) রাজধানীর বেইলি রোডের সরকারি বাসভবনে গবেষণা ও অ্যাডভোকেসি প্রতিষ্ঠান প্রজ্ঞা (প্রগতির জন্য জ্ঞান) এবং অ্যান্টি-টোব্যাকো মিডিয়া অ্যালায়েন্স-আত্মা’র একটি প্রতিনিধি দলের সঙ্গে সাক্ষাৎকালে মন্ত্রী এসব কথা বলেন।,প্রজ্ঞা থেকে পাঠানো সংবাদ বিজ্ঞপ্তিতে এ তথ্য জানানো হয়েছে।,এ সময় প্রজ্ঞা এবং আত্মা’র পক্ষ থেকে জানানো হয়—বর্তমানে প্রাপ্তবয়স্ক জনগোষ্ঠীর ৩৫ দশমিক ৩ শতাংশ (৩ কোটি ৭৮ লাখ) তামাক ব্যবহার করে। তামাক খাত থেকে অর্জিত রাজস্ব আয়ের তুলনায় তামাক ব্যবহারজনিত মৃত্যু ও অসুস্থতায় যে আর্থিক ক্ষতি হয়, তার পরিমাণ অনেক বেশি। তামাকের এই ভয়াবহতা রোধে ২০৪০ সালের মধ্যে দেশকে তামাকমুক্ত করার প্রত্যয় ব্যক্ত করেন প্রধানমন্ত্রী শেখ হাসিনা। এ লক্ষ্যে তিনি তামাক নিয়ন্ত্রণ আইন যুগোপযোগী করার নির্দেশ দেন। এর পরিপ্রেক্ষিতে পরবর্তীকালে স্বাস্থ্য মন্ত্রণালয় আইন সংশোধনের উদ্যোগ গ্রহণ করে।,বৈঠকে ক্যাম্পেইন ফর টোব্যাকো ফ্রি কিডস-এর বাংলাদেশ লিড পলিসি অ্যাডভাইজার মোস্তাফিজুর রহমান, জ্যেষ্ঠ সাংবাদিক সুকান্ত গুপ্ত অলোক, চ্যানেল এস-এর ডিরেক্টর (নিউজ অ্যান্ড কারেন্ট অ্যাফেয়ার্স) শংকর মৈত্র, আত্মা’র আহ্বায়ক মতুর্জা হায়দার লিটন এবং প্রজ্ঞা’র কর্মসূচি প্রধান হাসান শাহরিয়ার অংশগ্রহণ করেন।, ",bn,2023-01-11T20:27:40+06:00
Banglatribune,২০২১ সালে সাড়ে চার সেকেন্ডে এক শিশুর মৃত্যু: জাতিসংঘ ,health,https://www.banglatribune.com/health/781102/%E0%A7%A8%E0%A7%A6%E0%A7%A8%E0%A7%A7-%E0%A6%B8%E0%A6%BE%E0%A6%B2%E0%A7%87-%E0%A6%B8%E0%A6%BE%E0%A7%9C%E0%A7%87-%E0%A6%9A%E0%A6%BE%E0%A6%B0-%E0%A6%B8%E0%A7%87%E0%A6%95%E0%A7%87%E0%A6%A8%E0%A7%8D%E0%A6%A1%E0%A7%87-%E0%A6%8F%E0%A6%95-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"আনুমানিক ৫০ লাখ শিশু তাদের পাঁচ বছর পূর্ণ করার আগেই মৃত্যুবরণ করছে ২০২১ সালে। সেই হিসেবে সাড়ে চার সেকেন্ডে এক শিশুর মৃত্যু হয়। ২০২১ সালে ৫ থেকে ২৪ বছর বয়সী আরও ২১ লাখ মানুষ মারা গেছে। বুধবার (১১ জানুয়ারি) জাতিসংঘের ইন্টার এজেন্সি গ্রুপ ফর চাইল্ড মরটালিটি এস্টিমেশন এক রিপোর্টে এই তথ্য জানায়। ,প্রতিবেদনে বলা হয়, একই সময়ের মধ্যে ১৯ লাখ শিশু মৃত অবস্থায় জন্মগ্রহণ করেছে। এসব মৃত্যুর অনেকগুলো ন্যায়সঙ্গত চিকিৎসা এবং মা, নবজাতক, কিশোরী ও শিশুদের জন্য উচ্চ মানের স্বাস্থ্যসেবা দিয়ে প্রতিরোধ করা যেত।,ইউনিসেফের প্ল্যানিং অ্যান্ড মনিটরিং বিভাগের ডেটা অ্যানালিটিক্স ডিরেক্টর বিদ্যা গণেশ বলেছেন, প্রতিদিন অনেক অভিভাবক তাদের সন্তানদের হারানোর মানসিক আঘাতের সম্মুখিন হচ্ছেন। কখনও কখনও প্রথম নিঃশ্বাসের আগেই মারা যাচ্ছে শিশুরা। এ ধরনের ব্যাপক, প্রতিরোধযোগ্য ট্র্যাজেডি কখনই অনিবার্য হিসাবে গ্রহণ করা উচিত নয়। প্রতিটি নারী ও শিশুর জন্য প্রাথমিক স্বাস্থ্যসেবা পাওয়ার ক্ষেত্রে সুদৃঢ় রাজনৈতিক ইচ্ছা এবং লক্ষ্যভিত্তিক বিনিয়োগের মাধ্যমে অগ্রগতি সম্ভব।,রিপোর্টে ২০০০ সাল থেকে বিশ্বব্যাপী সব বয়সী মানুষের মৃত্যুর ঝুঁকি কমে আসাসহ কিছু ইতিবাচক ফলাফলের কথাও জানানো হয়েছে। শতাব্দীর শুরু থেকে বিশ্বব্যাপী পাঁচ বছরের কম বয়সী মৃত্যুর হার ৫০ শতাংশ কমেছে, যেখানে আরেকটু বেশি বয়সী শিশু এবং যুবকদের মৃত্যুর হার ৩৬ শতাংশ কমেছে বলেও উল্লেখ করা হয়। মৃত শিশু জন্মের হার ৩৫ শতাংশ কমেছে। নারী, শিশু এবং যুবক-যুবতীদের সুবিধার্থে প্রাথমিক স্বাস্থ্য ব্যবস্থাকে শক্তিশালী করার জন্য আরও বেশি বিনিয়োগের জন্য এমন হতে পারে বলে ধারণা সংশ্লিষ্টদের।,ইউনিসেফ জানায়, ২০১০ সাল থেকে এই হার উল্লেখযোগ্যভাবে হ্রাস পেয়েছে এবং ৫৪টি দেশ পাঁচ বছরের কম বয়সী মৃত্যুর জন্য টেকসই উন্নয়ন লক্ষ্যমাত্রা পূরণ করতে ব্যর্থ হবে। স্বাস্থ্য পরিষেবার উন্নতির জন্য দ্রুত পদক্ষেপ না নেওয়া হলে ২০৩০ সালের আগে প্রায় ৫ কোটি ৯০ লাখ শিশু এবং তরুণ মারা যাবে এবং প্রায় ১ কোটি ৬০ লাখ শিশু মৃতপ্রসব হতে পারে বলে সতর্ক করা হয়েছে।",bn,2023-01-11T20:34:41+06:00
Banglatribune,আফগান নারীদের ওপর বৈষম্যমূলক নিষেধাজ্ঞায় বাংলাদেশের উদ্বেগ,national,https://www.banglatribune.com/national/781097/%E0%A6%86%E0%A6%AB%E0%A6%97%E0%A6%BE%E0%A6%A8-%E0%A6%A8%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%AC%E0%A7%88%E0%A6%B7%E0%A6%AE%E0%A7%8D%E0%A6%AF%E0%A6%AE%E0%A7%82%E0%A6%B2%E0%A6%95-%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE%E0%A7%9F,"আফগানিস্তানের উচ্চশিক্ষা এবং কর্মসংস্থানে আফগান নারীদের ওপর আরোপিত বৈষম্যমূলক নিষেধাজ্ঞার বিষয়ে বাংলাদেশ গভীর উদ্বেগ প্রকাশ করেছে।,বুধবার (১১ জানুয়ারি) বাংলাদেশ দূতাবাস থেকে পাঠানো সংবাদ বিজ্ঞপ্তিতে জানানো হয়, আফগানিস্তানের বিষয়ে ইসলামি সহযোগিতা সংস্থা-ওআইসির এক জরুরি সভায় সৌদি আরবে নিযুক্ত বাংলাদেশের রাষ্ট্রদূত ও ওআইসিতে স্থায়ী প্রতিনিধি ড. মোহাম্মদ জাবেদ পাটোয়ারী বুধবার এ উদ্বেগ প্রকাশ করেন।,রাষ্ট্রদূত বলেন, ‘নারীর ক্ষমতায়ন ও নারী উন্নয়নে বাংলাদেশ অন্যতম চ্যাম্পিয়ন দেশ, যা আমাদের আর্থ-সামাজিক অগ্রগতির একটি গুরুত্বপূর্ণ কারণ। আমরা মনে করি, আফগান কর্তৃপক্ষের এসব সিদ্ধান্ত আফগান নারীদের উন্নয়নের সুযোগ আরও সীমিত করবে এবং যা এই যুদ্ধ-বিধ্বস্ত দেশের সামগ্রিক আর্থ-সামাজিক উন্নয়নকে বাধাগ্রস্ত করবে। এছাড়া এটি আন্তর্জাতিক সম্প্রদায়ের কাছে ইসলামের বিরুদ্ধে একটি ভুল বার্তা ছড়িয়ে দেবে এবং আফগান কর্তৃপক্ষের বিশ্বাসযোগ্যতাকে আরও প্রশ্নবিদ্ধ করবে।’,মোহাম্মদ জাবেদ পাটোয়ারী বলেন, ‘আফগানিস্তানে রাজনৈতিক সংকট শুরু হওয়ার পর থেকে, বাংলাদেশ সরকার এ পর্যন্ত দুই শতাধিক আফগান নারী শিক্ষার্থীকে বাংলাদেশে প্রবেশের সুবিধা দিয়েছে, যাতে তারা বাংলাদেশে এশিয়ান ইউনিভার্সিটি ফর উইমেনে তাদের উচ্চশিক্ষা গ্রহণ করতে পারে এবং তাদের ভবিষ্যৎ কর্মজীবনের জন্য আরও ভালো সুযোগ পেতে পারে।’,প্রতিবেশী হিসেবে বাংলাদেশ আফগানিস্তানে অন্তর্ভুক্তিমূলক আর্থ-সামাজিক অগ্রগতি দেখতে চায়, যেখানে আফগান জনগণ তাদের উন্নত জীবনের স্বপ্ন বাস্তবায়ন করতে পারে বলে তিনি জানান।,তিনি বলেন, ‘‘দক্ষিণ এশিয়া অঞ্চলে আমাদের প্রধানমন্ত্রী শেখ হাসিনার প্রতিশ্রুতি এবং এই অঞ্চলে ‘অন্তর্ভুক্তিমূলক উন্নয়ন’ এর দৃষ্টিভঙ্গি অনুসরণ করে, বাংলাদেশ ২০২২ সালে আফগানিস্তানের জনগণের জন্য মানবিক সহায়তা হিসেবে জাতিসংঘের মানবিক বিষয়ক সমন্বয়ের কার্যালয়ের তহবিলে প্রায় এক লাখ ২০ হাজার মার্কিন ডলার দান করেছে। এছাড়া আমরা বাংলাদেশ বিমান বাহিনীর একটি বিশেষ বিমানে করে গত বছর জুলাই মাসে ভূমিকম্পে ক্ষতিগ্রস্ত আফগানদের জন্য মানবিক সহায়তা প্রেরণ করেছি।’’,সভার শুরুতে ওআইসি মহাসচিব বর্তমান আফগান পরিস্থিতি উন্নয়নে ওআইসি’র গৃহীত বিভিন্ন পদক্ষেপ ও ভবিষ্যৎ পরিকল্পনার ওপর আলোকপাত করেন। পরে উন্মুক্ত আলোচনায় বাংলাদেশ ছাড়াও ইন্দোনেশিয়া, মালয়শিয়া, তুরস্ক, কুয়েত, সংযুক্ত আরব আমিরাত, ইরাক, ফিলিস্তিন ও অন্যান্য দেশের স্থায়ী প্রতিনিধিরা আফগানিস্তান সম্পর্কে তাদের বক্তব্য তুলে ধরেন। আলোচনা শেষে একটি যৌথ বিবৃতি গৃহীত হয়।,ওআইসি সভা শেষে বাংলাদেশের রাষ্ট্রদূত ওআইসি মহাসচিবের সঙ্গে এক আলাদা বৈঠকে মিলিত হন। সেখানে তিনি মহাসচিবের সম্ভাব্য বাংলাদেশ সফরে নিয়ে আলোচনা করেন। পাশাপাশি, আগামী মার্চে মৌরিতানিয়াতে অনুষ্ঠেয় ওআইসি পররাষ্ট্রমন্ত্রীদের ৪৯তম সম্মেলনে রোহিঙ্গাদের সংকট সমাধান ও তাদের জন্য আর্থিক সহয়তার বিষয়টি আলোচ্যসূচিতে অগ্রাধিকার ভিত্তিতে রাখার জন্য অনুরোধ জানান। এছাড়া বাংলাদেশে অবস্থিত ইসলামি প্রযুক্তি  বিশ্ববিদ্যালয় ও স্বার্থসংশ্লিষ্ট অন্যান্য বিষয়ে আলোচনা হয়।  মহাসচিব ওআইসি’র কর্মকাণ্ডে বাংলাদেশের গঠনমূলক অংশগ্রহণের ভূয়সী প্রশংসা করেন।, ",bn,2023-01-11T20:10:49+06:00
Banglatribune,গণ-অবস্থান পালন করেছে গণফোরাম,politics,https://www.banglatribune.com/politics/other-politics/781098/%E0%A6%97%E0%A6%A3-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%AA%E0%A6%BE%E0%A6%B2%E0%A6%A8-%E0%A6%95%E0%A6%B0%E0%A7%87%E0%A6%9B%E0%A7%87-%E0%A6%97%E0%A6%A3%E0%A6%AB%E0%A7%8B%E0%A6%B0%E0%A6%BE%E0%A6%AE,"বুধবার (১১ জানুয়ারি) বেলা ১১টা থেকে দুপুর ২টা পর্যন্ত ‘গণতন্ত্র পুনরুদ্ধারের দাবিতে’ যুগপৎ আন্দোলনের অংশ হিসেবে গণ-অবস্থান কর্মসূচি পালন করেছে গণফোরাম। এতে সভাপতিত্ব করেন গণফোরাম সভাপতি মোস্তফা মোহসীন মন্টু।,এ সময় মোস্তফা মোহসীন মন্টু বলেন, ‘খালেদা জিয়াসহ গণতন্ত্র পুনরুদ্ধার আন্দোলনে যাদেরকে মিথ্যা মামলায় গ্রেফতার করা হয়েছে, অবিলম্বে তাদের  মুক্তি দাবি করছি। অবাধ, সুষ্ঠু ও গ্রহণযোগ্য নির্বাচনের লক্ষ্যে নির্দলীয় নিরপেক্ষ সরকারের অধীনে জনগণের ভোটাধিকার ফিরিয়ে আনার লড়াই শুরু হয়েছে। ভোটাধিকার পুনরুদ্ধার না হওয়া পর্যন্ত এই লড়াই চলবে।’,দলের সাধারণ সম্পাদক সিনিয়র অ্যাডভোকেট সুব্রত চৌধুরী বলেন, ‘সুশাসন ও গণতন্ত্র অচল করে এই কর্তৃত্ববাদী সরকার জনগণের সুখ-শান্তি বিনষ্ট করেছে। রাষ্ট্রের প্রতিটি প্রতিষ্ঠান ধ্বংস করে ক্ষমতা দখল করার নীলনকশা সাজিয়েছে।’,গণ-অবস্থান কর্মসূচিতে আরও বক্তব্য রাখেন গণফোরাম নির্বাহী সভাপতি অ্যাডভোকেট এ.কে.এম. জগলুল হায়দার আফ্রিক, অ্যাডভোকেট মহিউদ্দিন আব্দুল কাদের, সভাপতি পরিষদের সদস্য বীর মুক্তিযোদ্ধা খান সিদ্দিকুর রহমান, সিনিয়র যুগ্ম সাধারণ সম্পাদক আইয়ুব খান ফারুক, ঢাকা বিভাগীয় সাংগঠনিক সম্পাদক মুহাম্মদ রওশন ইয়াজদানী।",bn,2023-01-11T20:17:25+06:00
Banglatribune,বাংলা সাহিত্যের বিশ্বায়নে অনুবাদের কোনও বিকল্প নেই,columns,https://www.banglatribune.com/columns/781099/%E0%A6%AC%E0%A6%BE%E0%A6%82%E0%A6%B2%E0%A6%BE-%E0%A6%B8%E0%A6%BE%E0%A6%B9%E0%A6%BF%E0%A6%A4%E0%A7%8D%E0%A6%AF%E0%A7%87%E0%A6%B0-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%BE%E0%A7%9F%E0%A6%A8%E0%A7%87-%E0%A6%85%E0%A6%A8%E0%A7%81%E0%A6%AC%E0%A6%BE%E0%A6%A6%E0%A7%87%E0%A6%B0-%E0%A6%95%E0%A7%8B%E0%A6%A8%E0%A6%93-%E0%A6%AC%E0%A6%BF%E0%A6%95%E0%A6%B2%E0%A7%8D%E0%A6%AA-%E0%A6%A8%E0%A7%87%E0%A6%87,"কয়েক দিন আগে বাংলা একাডেমি প্রাঙ্গণে আয়োজিত সাহিত্যিক, লেখক, শিল্পী, সাংবাদিক ও চিন্তাবিদদের দক্ষিণ এশিয়ায় অন্যতম বৃহৎ মিলন মেলা ‘ঢাকা লিট ফেস্ট’র দশম আসর শেষ হলো। এই চারদিন বাংলা একাডেমি প্রাঙ্গণ ছিল সাহিত্যপ্রেমীদের অন্যতম এক গন্তব্য। তাদের পদচারণায় মুখর ছিল পুরো প্রাঙ্গণ। এই চারদিনে ১৭৫টি সেশনে অংশ নেন শিল্প-সাহিত্যের বিভিন্ন শাখার পাঁচ মহাদেশের ৫ শতাধিক বক্তা।,আমি সশরীরে সেখানে উপস্থিত থাকতে না পারলেও প্রতি মুহূর্তেই মনে হয়েছে আমি নিজে যেন এই আয়োজনের অংশ। নিজের দেশে এত বড় একটা আয়োজন সত্যিকার অর্থেই অনেক গর্বের, গৌরবের। পত্রিকার পাতায় প্রতিদিন চোখ রেখেছি কবে কোন আলোচনা হয়েছে সেগুলো জানার জন্য। সারা পৃথিবী থেকে আগত জ্ঞানী গুণী মনীষীদের বিদগ্ধ আলোচনা সামনে থেকে শুনতে না পারলেও কিছুটা তার আস্বাদ নেওয়ার চেষ্টা করেছি।,লিট ফেস্টের একটি সেশনের শিরোনাম ছিল ‘অনুবাদ: সাহিত্যের ছায়া’। এই আলোচনায় বিদগ্ধ আলোচকগণ সাহিত্য অনুবাদের ক্ষেত্রে যে প্রতিবন্ধকতা আছে সেগুলো তুলে ধরেছেন, অনেকে অনুবাদকে একটা আলাদা সাহিত্য হিসেবে ব্যাখ্যা করেছেন। সত্যিকার অর্থেই, আমাদের অনুবাদ সম্ভব কিনা দার্শনিকগণ অনেক দিন ধরেই সেই সমস্যার সমাধান করার চেষ্টা করে যাচ্ছেন। অনুবাদ আক্ষরিক হবে নাকি ভাবানুবাদ হবে সে বিষয়েও রয়েছে এক বড় বিতর্ক। কারণ, এক ভাষা থেকে অন্য ভাষায় অনুবাদ করতে গেলে একজন লেখক যা বলতে চেয়েছেন সেটার মর্মার্থ অনেক সময় পরিবর্তিত হয়ে যায়। অনেক ক্ষেত্রেই লেখকের অনুভূতির বহিঃপ্রকাশ অতি সরলীকরণ কিংবা অতিরঞ্জিত হয়ে যায়, ফলে অনূদিত লেখা নিজেই এক সাহিত্যকর্ম হয়ে ওঠে। সুতরাং, অনূদিত গ্রন্থ এবং মূল গ্রন্থের মধ্যে সাহিত্য মান বিচারে কোনটি এগিয়ে তা নিয়েও তৈরি হয় এক নতুন দ্বন্দ্ব।,অন্যদিকে দেখলাম অনেকেই কিছুটা খেদ প্রকাশ করেছেন এই আয়োজনে কেন ইংরেজি ভাষার প্রাধান্য দেওয়া হয়েছে, আমাদের মাতৃভাষাকে এর মাধ্যমে কম গুরুত্ব দেওয়া হচ্ছে ইত্যাদি। আমি মনে করি, ঢাকা লিট ফেস্টের মতো একটি আন্তর্জাতিক সম্মেলনে আয়োজন ইংরেজি হওয়াই যথার্থ, এবং যত বেশি সংখ্যক সেশন ইংরেজিতে আয়োজন করা যাবে আমাদের জন্য তত বেশি মঙ্গলজনক হবে। আমার মতে, সাহিত্যের নিজস্ব কোনও ভাষা নেই। একজন লেখক যেই ভাষায় বেশি স্বাচ্ছন্দ্যবোধ করেন, সেই ভাষায় তিনি তার গল্প, কবিতা কিংবা তার সাহিত্যকর্ম তুলে ধরেন। কারণ, তাঁর জন্য মনের ভাব, আবেগ, অনুভূতি প্রকাশের জন্য তাঁর নিজস্ব ভাষা সবচেয়ে বেশি সহযোগী। কিন্তু তাই বলে আমি কি চিন্তা করছি সেটা কি কেবল আমার নিজস্ব গণ্ডির মধ্যে সীমাবদ্ধ থাকবে? কখনোই নয়। একজন লেখক যখন লিখেন তিনি আশা করেন তাঁর লেখা সর্বোচ্চ সংখ্যক পাঠকের কাছে পৌঁছে যাবে। যত বেশি পাঠকের কাছে নিজের অনুভূতিকে ছড়িয়ে দেওয়া যায়, একটি লেখা কোনও এক বিশেষ বিচারে তত বেশি সার্থক। অতএব, বেশি সংখ্যক মানুষের কাছে পৌঁছাতে হলে অনুবাদের কোনও বিকল্প নেই। কেননা, এখন বিশ্বায়নের যুগ। এই যুগে আমার হাতের মোবাইল ডিভাইস থেকে শুরু করে আমার ব্যবহৃত জুতা স্যান্ডেলের কোনোটিই আর নিজের দেশের সীমানায় সীমাবদ্ধ নেই। জ্ঞান-বিজ্ঞানের প্রতিটি ক্ষেত্রে প্রতিনিয়ত ঘটে চলেছে এক মিথস্ক্রিয়া।,আমরা সমৃদ্ধ হচ্ছি অন্যের দ্বারা, নিজেদের প্রতিভার স্বাক্ষর রাখতে পারছি কোনও কোনও ক্ষেত্রে। আর এটাই জ্ঞানের সৌন্দর্য। সাহিত্যও জ্ঞানের এক শাখা। তাই সাহিত্যের ক্ষেত্রে এই মিথস্ক্রিয়া খুব জরুরি। আর এর একমাত্র উপায় হলো ইংরেজি ভাষা রপ্ত করা, ইংরেজি ভাষায় সাহিত্য চর্চা এবং ইংরেজিতে সাহিত্যের আলোচনা করা।,পাশ্চাত্য দর্শনের সূচনা গ্রিসে হলেও জার্মান দার্শনিকগণ দর্শনের এক বিশাল জায়গায় আধিপত্য বিস্তার করে আছে। উইলহেল্ম ফ্রেড্রিক হেগেল, ইমানুয়েল কান্ট কিংবা গটলব ফ্রেগের দর্শন সমগ্র পৃথিবীতেই পড়া হয়। জার্মানদের নিজস্ব ভাষা ইংরেজি না হওয়া সত্ত্বেও তারা কীভাবে জ্ঞান-বিজ্ঞানে সারা বিশ্বে আধিপত্য বিস্তার করে আছে? কারণ, তারা জাতি হিসেবে খুবই আধুনিক। কানাডার প্রথম সারির দুটি বিশ্ববিদ্যালয়ে আমার পড়াশোনা করার সুযোগ হয়েছে। আমি দেখেছি এখানে জার্মানরা কেবল শিক্ষক হিসেবেই নয়, বরং ছাত্র হিসেবেও অন্যদের থেকে এগিয়ে। এর মূল কারণ তারা ইংরেজি ভাষায় ভালো। প্রথম দিকে জার্মানরা নিজেরা হেগেল কিংবা কান্টের দর্শন অনুবাদ করেছেন। ইউরোপ আমেরিকার অন্যান্য দেশ যখন এর আস্বাদ পেয়েছে তখন তারা আরও বেশি করে জার্মান দার্শনিকদের দর্শন জানতে চেয়েছে। কিছু দিন আগে একজন কানাডিয়ান অধ্যাপকের ক্লাস করছিলাম। তিনি বললেন, কান্টের একটি বই অনুবাদ করার জন্য তিনি জার্মান ভাষা শিখেছেন। অর্থাৎ, একটি জাতি জ্ঞান-বিজ্ঞানে কতটা সমৃদ্ধ সেটা বোঝানোর জন্য অনুবাদ এক শক্তিশালী মাধ্যম। এবং জ্ঞানের যেকোনও শাখায় নেতৃত্ব দিতে হলে প্রথমে নিজের সেই জ্ঞানকে অন্যের কাছে তুলে ধরতে হবে।,বাংলা ভাষাকে ইউনেস্কো সবচেয়ে শ্রুতিমধুর ভাষার মর্যাদা দিয়েছে। বাংলা সাহিত্য মান বিচারে অনেক সমৃদ্ধ। সমৃদ্ধ হয়েও বাংলাদেশ এখনও বুকার পুরস্কার ঘরে আনতে পারেনি, আমাদের ঝুলিতে আসেনি সাহিত্যের নোবেল। আমরা প্রতি বছর অপেক্ষা করি কোন দেশের লেখক সাহিত্যে নোবেল পেলো সেটা দেখার জন্য। দক্ষিণ এশিয়ায় এই পুরস্কার এলে আমরা শান্তির ঢেঁকুর তুলি। ঠিক যেন আমাদের সক্ষমতা নেই, তাই প্রতিবেশীর সুখেই নিজের সুখ।,আমাদের আসলেই কি সক্ষমতা নেই? নাকি আমরা আমাদের সক্ষমতাকে তুলে ধরতে ব্যর্থ হচ্ছি?  ,আমির খান অভিনীত ‘লাগান’ চলচ্চিত্রের একটা দৃশ্য খুব মনে পড়ে। ইস্ট ইন্ডিয়া কোম্পানির এক অফিসার গ্রামের সাধারণ কৃষকদের এক শর্ত দেন, যদি তারা ক্রিকেট খেলায় অফিসারদের হারাতে পারে তবে লাগান বা খাজনা মওকুফ হয়ে যাবে। আর যদি না হারাতে পারে তবে তিনগুণ খাজনা দিতে হবে। কৃষকরা রাজার কাছে আসেন এই শর্ত শিথিল করা যায় কিনা সেই আর্জি নিয়ে। রাজা তাদের খুব দৃঢ়কণ্ঠে বলেন, ‘উনকো খেল শিখো’। অনেক প্রতিকূলতা সত্ত্বেও কৃষকেরা ক্রিকেট খেলা শিখে এবং খেলায় জয়লাভ করে। ক্রিকেট কিংবা ফুটবল এই ভারতবর্ষের খেলা নয়। তথাপি দক্ষিণ এশিয়ার দেশগুলো বিশ্ব ক্রিকেটের বড় জায়গা দখল করে আছে। আমাদের নারী ফুটবল টিমের জন্য বাংলাদেশ আজ সেরা। ক্রিকেট এবং ফুটবলে আমরা কীভাবে সাফল্য অর্জন করেছি? আমরা আগে কৌশল শিখেছি, খেলা শিখেছি। তারপর চেষ্টা এবং একাগ্রতা দ্বারা সেই লক্ষ্যে পৌঁছেছি। আমরা এখন বিশ্বকাপ জয় করার স্বপ্ন দেখছি।  ,বড়দের কাছে একটা গল্প প্রায়ই শুনি। সেটি হলো ব্রিটিশরা প্রথম দিকে বিনামূল্যে চা খাইয়ে ভারতবর্ষে চা উৎপাদন এবং তাঁর বহুল প্রসার ঘটিয়েছে। এখন আমরা চা কিনে খাই, বাঙালির নিত্যদিনের আয়োজনে চা এক বিশেষ জায়গা দখল করে আছে। একইভাবে, আমাদের সাহিত্যের ক্ষেত্রেও এরকম একটা লক্ষ্য নির্ধারণ করা দরকার। দরকার একটা পরিকল্পনা; স্বল্পমেয়াদি নয়, দীর্ঘমেয়াদি পরিকল্পনা। আগামী ৫ বা ১০ বছরের মধ্যে সব ভালো সাহিত্যকর্ম ইংরেজি ভাষায় অনুবাদ করা হবে, সেগুলো বিশ্বের বিভিন্ন বড় বড় শহর থেকে প্রকাশ করা হবে।,লিট ফেস্টের মতো সাহিত্যে সম্মেলন আয়োজনের পাশাপাশি আমাদের লেখকদের অন্যান্য দেশে আয়োজিত এই ধরনের আসরে অংশগ্রহণের সুযোগ করে দিতে হবে। প্রয়োজনীয় অর্থমূল্য জোগানের জন্য সরকারি এবং বেসরকারি অনুদানের ব্যবস্থা করা যেতে পারে। এতে আমাদের লেখকদের বিশ্বের বিভিন্ন দেশের প্রকৃতি এবং জীবন-জীবিকা সম্পর্কে সম্যক ধারণা তৈরি হবে, তাদের লেখনীর মাধ্যমে সেগুলো উঠে আসবে। বাংলা ভাষাভাষী পাঠকেরা সেগুলো পড়ে নিজেদের জ্ঞান সমৃদ্ধ করবেন।,মূল কথা হলো, আপনি যদি কোনও পরিবর্তন আনতে চান তবে আপনাকে নেতৃত্ব দিতে হবে। নেতৃত্ব এমনি এমনি আসে না। কোনও বিষয়ে নেতৃত্ব দিতে হলে নিজের যোগ্যতা প্রমাণ করতে হয়, ধাপে ধাপে সেই চূড়ায় পৌঁছাতে হয়। তাই বিশ্ব সাহিত্যে নেতৃত্ব দিতে হলে দরকার আমাদের সাহিত্যকে বোতলবন্দি না করে বরং তার ঢাকনাটা খুলে উন্মুক্ত করে দেওয়া, যাতে তা প্রজাপতির মতো উড়ে উড়ে এক দেশ থেকে অন্য দেশে বাংলা সাহিত্যের পরাগরেণু ছড়িয়ে দিতে পারে।,ইমেইল: ",bn,2023-01-11T20:22:09+06:00
Banglatribune,থাইল্যান্ডকে হারিয়ে বাংলাদেশ ফাইনালে,sport,https://www.banglatribune.com/sport/hockey/781100/%E0%A6%A5%E0%A6%BE%E0%A6%87%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%95%E0%A7%87-%E0%A6%B9%E0%A6%BE%E0%A6%B0%E0%A6%BF%E0%A7%9F%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%B8%E0%A7%87%E0%A6%AE%E0%A6%BF%E0%A6%AB%E0%A6%BE%E0%A6%87%E0%A6%A8%E0%A6%BE%E0%A6%B2%E0%A7%87,"ম্যাচের ৪৬ মিনিট পর্যন্ত টুর্নামেন্টে অন্যতম ফেভারিট বাংলাদেশকে গোল পেতে দেয়নি থাইল্যান্ড। চেষ্টা করেও গোলের তালা খোলা যায়নি! পরের মিনিট থেকে থাইদের সকল প্রতিরোধ তাসের ঘরের মতো ভেঙে পড়ে। ১০ মিনিটের মধ্যে তিন গোল আদায় করে এএইচএফ অনূর্ধ্ব-২১ জুনিয়র চ্যাম্পিয়নশিপে ফাইনালে জায়গা করে নিয়েছে বাংলাদেশ। হকির এই আসরে লাল-সবুজ দল থাইল্যান্ডকে হারিয়েছে ৩-০ গোলের ব্যবধানে।,ওমানের মাস্কটে সুলতান কাবুস স্পোর্টস কমপ্লেক্সে বুধবার (১১ জানুয়ারি) প্রথম সেমিফাইনালে শুরু থেকে ইতিবাচক খেললেও বাংলাদেশ কোনভাবেই গোল পাচ্ছিল না। ১৫ মিনিট করে চার কোয়ার্টারে খেলা হয়েছে। প্রথম তিন কোয়ার্টার ফাইনালে বাংলাদেশকে গোল করতে দেয়নি থাইল্যান্ড।,লাল-সবুজ দলের কোচ মামুনুর রশীদ আগেই বলেছিলেন, থাইরা ফিটনেসের দিক দিয়ে এগিয়ে থাকবেন। হয়তো টার্ফে সেভাবেই রক্ষণ জমাট করে খেলেছে প্রতিপক্ষ। সে কারণে লাল-সবুজ দলের গোলও পেতে বেশ সময় লেগেছে।,তিন কোয়ার্টারে গোল হয়নি। চতুর্থ কোয়ার্টারে এসে গোল তিনটি  হয়েছে। ম্যাচ ঘড়ির ৪৭ মিনিটে বাংলাদেশ প্রথম গোলের দেখা পায়। মোহাম্মদ জীবন আক্রমণ থেকে গোলের তালা খোলেন।,৫৫ মিনিটে মোহাম্মদ হোসেন পেনাল্টি কর্নার থেকে লক্ষ্যভেদ করে ব্যবধান বাড়িয়ে নেন। দুই মিনিট পর আক্রমণ থেকে মোহাম্মদ হাসান  লক্ষ্যভেদ করে দলকে বড় জয় পেতে সহায়তা করেন।,আগামীকাল বৃহস্পতিবার (১২ জানুয়ারি) ফাইনাল ম্যাচ হবে। বাংলাদেশের প্রতিপক্ষ কে হবে তা এখনও নির্ধারণ হয়নি। একটু পরই ওমান ও উজবেকিস্তানের ম্যাচ রয়েছে। বিজয়ী দলের মুখোমুখি হবে লাল-সবুজের সেনানীরা।",bn,2023-01-11T20:22:39+06:00
Banglatribune,১০ লাখ টাকা মুক্তিপণ দিয়ে ঘরে ফিরেছেন কৃষক,country,https://www.banglatribune.com/country/chitagong/781104/%E0%A7%A7%E0%A7%A6-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AA%E0%A6%A3-%E0%A6%A6%E0%A6%BF%E0%A7%9F%E0%A7%87-%E0%A6%98%E0%A6%B0%E0%A7%87-%E0%A6%AB%E0%A6%BF%E0%A6%B0%E0%A7%87%E0%A6%9B%E0%A7%87%E0%A6%A8-%E0%A6%95%E0%A7%83%E0%A6%B7%E0%A6%95,"কক্সবাজারের টেকনাফ উপজেলায় অপহৃত কৃষক আব্দুস সালাম ১০ লাখ টাকা মুক্তিপণ দিয়ে ফিরে এসেছেন। বুধবার (১১ জানুয়ারি) সন্ধ্যায় দিকে হ্নীলা পাহাড়ি এলাকা থেকে ছাড়া পান তিনি। ফিরে আসা অপহৃত কৃষক টেকনাফের হ্নীলা ইউনিয়নের লেচুয়াপ্রাং এলাকার আবুল হোসেনের ছেলে।,এর আগে, সোমবার ছয় লাখ টাকা মুক্তিপণ দিয়ে একই এলাকার আবদুল হাকিম, আবদুর রহমান ও মুহিব্বুল্লাহ ফিরে এলেও ১০ লাখ অপহরণকারীরা মুক্তিপণ দাবি করে আসছিল আব্দুস সালামের পরিবারের কাছে। তাদের চার জনকে গত রবিবার ভোরে হ্নীলা লেচুয়াপ্রাংয়ের ধান ক্ষেত থেকে পাহাড়ি সন্ত্রাসীরা অস্ত্রের মুখে অপহরণ করে। এরপর থেকে তারা পরিবারের কাছ থেকে মুক্তিপণ দাবি করে আসছিল।,নাম প্রকাশে অনিচ্ছুক স্থানীয় এক ব্যক্তি জানান, সন্ত্রাসীদের হাতে জিম্মি থাকা বাকি একজনও ফিরে এসেছে। তাকে ছাড়ার জন্য সন্ত্রাসীরা ১০ লাখ টাকা  মুক্তিপণ নিয়েছে।,এ বিষয়ে টেকনাফ হ্নীলা ইউনিয়ন পরিষদের চেয়ারম্যান রাশেদ মাহমুদ আলী বলেন, ‘সন্ত্রাসীদের হাতে থাকা অপহৃত আরও এক কৃষক ফিরে এসেছে। স্থানীয়দের কাছ থেকে মুক্তিপণ দিয়ে ফিরে আসার খবর শুনেছি। তবে পরিবারের পক্ষ থেকে কিছু জানায়নি।’,এর আগে, গত ১৮ ডিসেম্বর টেকনাফের বাহারছড়া ইউনিয়নের জাহাজপুরা এলাকার একটি পাহাড়ের ভেতর খালে মাছ ধরতে গিয়ে অপহরণের শিকার হন আট ব্যক্তি। পরে মুক্তিপণ দিয়ে তারা ফিরে আসেন। একইভাবে গত ২৯ সেপ্টেম্বর একই উপজেলার হ্নীলা ইউনিয়নের পানখালী ও মরিচ্যাঘোনার পাহাড়ি এলাকা থেকে পাঁচ কৃষককে অপহরণ করা হয়।",bn,2023-01-11T20:48:22+06:00
Banglatribune,ইউক্রেনের সলেদারে তুমুল লড়াই,foreign,https://www.banglatribune.com/foreign/europe/781105/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%B8%E0%A6%B2%E0%A7%87%E0%A6%A6%E0%A6%BE%E0%A6%B0%E0%A7%87-%E0%A6%A4%E0%A7%81%E0%A6%AE%E0%A7%81%E0%A6%B2-%E0%A6%B2%E0%A7%9C%E0%A6%BE%E0%A6%87,"বুধবার রুশ প্রতিরক্ষা মন্ত্রণালয় বলেছে, তাদের বিমানবাহিনী সলেদারকে উত্তর ও দক্ষিণ দিক দিয়ে বিচ্ছিন্ন করে ফেলেছে। তবে ইউক্রেন রাশিয়ার দাবি প্রত্যাখ্যান করে বলছে, শহরটির দখল নিতে পারেনি রুশবাহিনী।,ইউক্রেনের উপ-প্রতিরক্ষামন্ত্রী টেলিগ্রামে লিখেছেন, সলেদারে তুমুল লড়াই চলছে। শত্রু পক্ষ আবারও তাদের ইউনিট পাল্টেছে ব্যাপক ক্ষয়ক্ষতির পর। ওয়াগনার গোষ্ঠী নিজেদের যোদ্ধার সংখ্যা বাড়িয়েছে। তারা চেষ্টা করছে আমাদের সেনাবাহিনীর প্রতিরক্ষা গুড়িয়ে দিতে এবং শহরের পুরো নিয়ন্ত্রণ নিতে। কিন্তু তারা কোনও সাফল্য পাচ্ছে না।,ক্রেমলিনও সলেদারে রুশ বাহিনীর বিজয় দাবি করা থেকে বিরত থেকেছে এবং ব্যাপক ক্ষয়ক্ষতির কথা স্বীকার করেছে। ক্রেমলিন মুখপাত্র দিমিত্রি পেসকভ বলেছেন, তাড়াহুড়ো করার দরকার নাই। সরকারি বক্তব্যের অপেক্ষায় থাকুন। সেখানে ইতিবাচক অগ্রগতি ঘটছে।,ব্রিটিশ বার্তা সংস্থা রয়টার্সের পক্ষ স্বতন্ত্রভাবে সলেদারের পরিস্থিতি যাচাই করা সম্ভব হয়নি। তবে রয়টার্সের এক আলোকচিত্রী কিছুদিন আগে শহরটির কাছাকাছি গিয়েছিলেন। সেখানে তিনি অনেক বাসিন্দাকে শহর ছাড়তে দেখেছেন। শহরের বিভিন্ন দিক থেকে ধোঁয়া উড়তে দেখেছেন তিনি।,বাখমুত শহরের দখল নিতে লড়াই করতে থাকা রাশিয়ার জন্য সলেদার দখল সুবিধা এনে দেবে। বাখমুতে উভয়পক্ষের সংঘাতে ব্যাপক ক্ষয়ক্ষতি হচ্ছে। এছাড়া সম্প্রতি রণক্ষেত্রে ব্যর্থতার পর শহরটি দখল রাশিয়ার জন্য গুরুত্বপূর্ণ সাফল্য হতে পারে।",bn,2023-01-11T20:56:42+06:00
Banglatribune,শীতে আগুন পোহাতে গিয়ে দগ্ধ হয়ে অন্তঃসত্ত্বা নারীর মৃত্যু,country,https://www.banglatribune.com/country/rangpur/781103/%E0%A6%B6%E0%A7%80%E0%A6%A4%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%AA%E0%A7%8B%E0%A6%B9%E0%A6%BE%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%A6%E0%A6%97%E0%A7%8D%E0%A6%A7-%E0%A6%B9%E0%A7%9F%E0%A7%87-%E0%A6%85%E0%A6%A8%E0%A7%8D%E0%A6%A4%E0%A6%83%E0%A6%B8%E0%A6%A4%E0%A7%8D%E0%A6%A4%E0%A7%8D%E0%A6%AC%E0%A6%BE-%E0%A6%A8%E0%A6%BE%E0%A6%B0%E0%A7%80%E0%A6%B0,"রংপুর অঞ্চলে শীতের প্রকোপ বেড়েই চলেছে। প্রতিদিন তাপমাত্রা কমছে। সেই সঙ্গে ঘনকুয়াশা আর হিমেল বাতাস শীতের তীব্রতাকে বহুগুণে বাড়াচ্ছে। শীতের কবল থেকে রক্ষা পেতে আগুন পোহাতে গিয়ে এক অন্তঃসত্ত্বা বুল্লি বেগম (২৫) দগ্ধ হয়ে চিকিৎসাধীন অবস্থায় রংপুর মেডিক্যাল কলেজ হাসপাতালের বার্ন ইউনিটে মারা গেছেন। এ ছাড়া একই ধরনের ঘটনায় দগ্ধ হয়ে গত ২৪ ঘণ্টায় আরও আট জন হাসপাতালে ভর্তি হয়েছেন। দগ্ধ রোগীদের সংখ্যা বৃদ্ধি পাওয়ায় বার্ন ইউনিটে জায়গা না পেয়ে মেঝেতে চিকিৎসা নিতে হচ্ছে রোগীদের।,আগুন পোহাতে গিয়ে দগ্ধ হয়ে বর্তমানে অর্ধশতাধিক বার্ন ইউনিটে চিকিৎসাধীন আছেন। এর মধ্যে আট জনের অবস্থা আশঙ্কাজনক বলে চিকিৎসকরা জানিয়েছেন। হাসপাতালের বার্ন ইউনিটের প্রধান সহকারী অধ্যাপক ডা. এম এ হামিদ পলাশ একজনের মৃত্যুর বিষয়টি নিশ্চিত করে বলেন, আগুন পোহাতে গিয়ে প্রতি দিন গড়ে পাঁচ জন দগ্ধ রোগী ভর্তি হচ্ছেন। দগ্ধদের সবাই নারী ও শিশু। সে জন্য আগুন পোহাতে সাবধানতা অবলম্বন করতে হবে অথবা এর থেকে বিরত থাকতে হবে।,রংপুর আবহাওয়া অফিসের সহকারী আবহাওয়াবিদ মোস্তাফিজার রহমান জানান, তাপমাত্রা গত তিন দিন ধরে আট ডিগ্রি সেলসিয়াসের মধ্যে সীমাবদ্ধ থাকছে। সবচেয়ে সমস্যা হয়েছে, হিমেল বাতাসে যা শীতের তীব্রতাকে বহুগুণে বাড়িয়ে দিয়েছে। তাপমাত্রা আরও কমতে পারে।,এদিকে, চিকিৎসকরা জরুরি প্রয়োজন ছাড়া শিশুদের ঘরের বাইরে বের না করতে অভিভাবকদের প্রতি আহ্বান জানিয়েছেন। বার্ন ইউনিট সূত্রে জানা গেছে, শীতের কবল থেকে রক্ষা পেতে আগুন পোহাতে গিয়ে বুল্লি বেগম রংপুর মেডিক্যাল কলেজ হাসপাতালের বার্ন ইউনিটে চিকিৎসাধীন অবস্থায় বুধবার সকালে মারা গেছে। তার বাড়ি দিনাজপুর জেলার ফুলবাড়ি এলাকায়। বার্ন ইউনিটের প্রধান ডা. এম এ হামিদ পলাশ জানান, তার শ্বাসনালীসহ শরীরের ৬০ ভাগ পুড়ে গিয়েছিল।,অপরদিকে, গত তিন দিনে নিউমোনিয়া আর ঠান্ডাজনিত ডায়রিয়ায় আক্রান্ত হয়ে রংপুর মেডিক্যাল কলেজ হাসপাতালে ছয় শিশু মারা গেছে। এ নিয়ে মৃতের সংখ্যা দাঁড়ালো ২৭-এ। হাসপাতালের ৯ ও ১০ নম্বর শিশু ওয়ার্ড এবং নিবিড় পরিচর্যা কেন্দ্রে তিল ধারণের জায়গা নেই। ফলে আক্রান্ত শিশুদের একটি শয্যায় তিন জন করে শিশুকে ভর্তি দিয়ে চিকিৎসা দেওয়া হচ্ছে। দুটি ওয়ার্ডে ৬০০ শিশু চিকিৎসাধীন আছে।,স্বজনরা জানিয়েছেন, জায়গা না পেয়ে শতাধিক শিশুকে মেঝেতে রাখা হয়েছে। সরেজমিন শিশু ওয়ার্ডে ঘুরে দেখা গেছে, একটি শয্যায় অসুস্থ তিন শিশুকে ভর্তি করে অমানবিকভাবে রাখা হয়েছে। একটা স্যালাইনে তিনটি পাইপ দিয়ে তিনটি শিশুকে দেওয়া হচ্ছে।,রোগীর স্বজনরা অভিযোগ করেছে, হাসপাতাল থেকে স্যালাইন এমনকি সব ওষুধ বাইরে থেকে কিনে আনতে বাধ্য করছে হাসপাতাল কর্তৃপক্ষ। ফলে সহায় সম্বলহীন পরিবারগুলো অর্থের অভাবে তাদের অসুস্থ শিশুদের চিকিৎসা করাতে পারছে না।,সার্বিক বিষয়ে জানতে হাসপাতালের পরিচালক ডা. শরীফুল হাসানের সঙ্গে যোগাযোগ করা হলে তিনি জানান, হাসপাতালে শয্যার চেয়ে তিন গুণ রোগী ভর্তি থাকায় চিকিৎসা দিতে হিমশিম খাচ্ছেন চিকিৎসকরা।",bn,2023-01-11T20:39:27+06:00
Banglatribune,একনেক সভায় উঠছে ইভিএম প্রকল্প,national,https://www.banglatribune.com/national/781107/%E0%A6%8F%E0%A6%95%E0%A6%A8%E0%A7%87%E0%A6%95-%E0%A6%B8%E0%A6%AD%E0%A6%BE%E0%A7%9F-%E0%A6%89%E0%A6%A0%E0%A6%9B%E0%A7%87-%E0%A6%87%E0%A6%AD%E0%A6%BF%E0%A6%8F%E0%A6%AE-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA,"আগামী একনেক সভায় উঠছে নির্বাচন কমিশনের (ইসির) ইভিএম প্রকল্প। আগামী মঙ্গলবার (১৭ জানুয়ারি) অনুষ্ঠেয় জাতীয় অর্থনৈতিক পরিষদের নির্বাহী কমিটির (একনেক) বৈঠকের এজেন্ডায় ইসির ইভিএম কেনার প্রকল্প না থাকলেও বিষয়টি টেবিলে উঠতে পারে। ওই বৈঠকে এই প্রকল্প পাস হলে দ্বাদশ জাতীয় সংসদ নির্বাচনে দেড়শ’ আসনে ইভিএম (ইলেকট্রনিক ভোটিং মেশিন) ব্যবহার করে ভোটগ্রহণে ইসির সিদ্ধান্তের অনিশ্চয়তা কেটে যাবে।,কাজী হাবিবুল আউয়ালের নেতৃত্বাধীন বর্তমান নির্বাচন কমিশন আগামী দ্বাদশ জাতীয় সংসদ নির্বাচনে দেড়শ’ (সর্বোচ্চ) আসনে ইভিএম ব্যবহার করে ভোটগ্রহণের সিদ্ধান্ত গ্রহণ করে। তবে, হাতে থাকা ইভিএম দিয়ে ৬০-৭০টি আসনে ভোট করার সক্ষমতা থাকায় নতুন করে ইভিএম সংগ্রহের উদ্যোগ গ্রহণ করে এই সাংবিধানিক প্রতিষ্ঠানটি। এর অংশ হিসেবে গত সেপ্টেম্বর মাসে কমিশন সভায় দুই লাখ নতুন ইভিএম কেনাসহ তা রক্ষণাবেক্ষণ ও প্রশিক্ষণের জন্য ৮ হাজার ৭১১ কোটি ৪৪ লাখ টাকার প্রকল্প গ্রহণের সিদ্ধান্ত হয়।,প্রকল্পে ইভিএমপ্রতি দাম ধরা হয় ৩ লাখ ৫ হাজার টাকা। এছাড়া ৫৩৪টি গাড়ি, ১০টি গুদাম তৈরি ও এক হাজারের মতো লোকবল নিয়োগের প্রস্তাব করা হয়।,‘নির্বাচনি ব্যবস্থায় ইভিএম ব্যবহার বৃদ্ধি এবং টেকসই ব্যবস্থাপনা’ শীর্ষক প্রকল্প গত ২০ অক্টোবর সরকারের অনুমোদনের জন্য পরিকল্পনা কমিশনে পাঠানো হয়। পরে কয়েকটি পর্যবেক্ষণ দিয়ে গত ৮ নভেম্বর সেই প্রস্তাবটি ইসিতে ফেরত পাঠায় পরিকল্পনা কমিশন।,জানা গেছে, পর্যবেক্ষণে কয়েকটি ক্ষেত্রে ব্যয় কমানোসহ ফিজিবিলিটি স্টাডির কথা বলেছে পরিকল্পনা কমিশন। তবে ইসি বলছে, যেহেতু তারা আগে থেকেই ইভিএম ব্যবহার করছে, তাই একই যন্ত্রের ওপর ফিজিবিলিটি স্টাডির প্রয়োজন নেই। এক্ষেত্রে টেকনিক্যাল কমিটির সুপারিশ নিয়েই প্রস্তাবটি ফের পরিকল্পনা কমিশনে পাঠানো হয়। পরবর্তীকালে ইসি ও পরিকল্পনা কমিশনের সঙ্গে কয়েক দফা চিঠি চালাচালি শেষে পরিকল্পনা কমিশনের শর্ত পূরণ করে বুধবার (১১ জানুয়ারি) পুনর্গঠিত প্রকল্প প্রস্তাব আর্থসামাজিক অবকাঠামো বিভাগে পাঠানো হয়েছে।,নির্বাচন কমিশন ও পরিকল্পনা কমিশন সূত্রে জানা গেছে, আগামী ১৭ জানুয়ারির একনেক সভায় তোলার জন্য অনেকটা তড়িঘড়ি চলছে। বুধবার ইসির প্রস্তাবনা পাওয়ার পর পরবর্তী একনেক সভায় উত্থাপনের জন্য পরিকল্পনা কমিশন অন্যান্য আনুষ্ঠানিকতা শুরু করেছে।,অবশ্য আগামী মঙ্গলবার অনুষ্ঠেয় একনেক সভার নোটিশ ইতোমধ্যে জারি হয়েছে। কমিশন সূত্রে জানা গেছে, ওই একনেক সভায় আটটি প্রকল্প উপস্থাপন হবে। ওই প্রকল্পগুলোর মধ্যে 'নির্বাচন ব্যবস্থায় ইলেকট্রনিক ভোটিং মেশিন (ইভিএম)-এর ব্যবহার বৃদ্ধি এবং টেকসই ব্যবস্থাপনা' তথা ইসির ইভিএম কেনার প্রকল্পটি নেই। তবে, পরিকল্পনা কমিশন সূত্র বলছে, কোনও বিষয় এজেন্ডায় না থাকলেও টেবিলে উত্থাপনের সুযোগ রয়েছে। কমিশন চাইলে যেকোনও প্রকল্প বৈঠকের টেবিলে তুলতে পারে। সেই সুযোগ কাজে লাগিয়ে এবারের একনেক বৈঠকে সম্পূরক এজেন্ডা হিসেবে টেবিলে ইভিএম প্রকল্প উঠবে, এটা মোটামুটি নিশ্চিত হওয়া গেছে।,এর আগে নির্বাচন কমিশন জানিয়েছিল—জানুয়ারির ১৫ তারিখের মধ্যে প্রকল্প পাস না হলে তাদের পক্ষে ইভিএম কেনাসহ অন্যান্য আনুষ্ঠানিকতা সম্পন্ন করে দেড়শ’ আসনে ইভিএম ব্যবহার অসম্ভব হয়ে পড়বে।,ইসির এই অবস্থানের বিষয়ে জানতে চাইলে পরিকল্পনামন্ত্রী এম এ মান্নান মঙ্গলবার গণমাধ্যমকে বলেন, ‘এটা ১৫ জানুয়ারিই হতে হবে—এটা কোনও লালরেখা নয়। এটা ১৮ জানুয়ারি হতে পারে, ২০ জানুয়ারি হতে পারে, আবার আগামীকালও হতে পারে। আমরা খোলা মন নিয়ে আইন-কানুনের আওতায় কথা বলছি।’,এ বিষয়ে জানতে চাইলে নির্বাচন কমিশনের অতিরিক্ত সচিব অশোক কুমার দেবনাথ বাংলা ট্রিবিউনকে বলেন, ‘আমরা পরিকল্পনা কমিশনে পাঠিয়েছি। এখন পরিকল্পনা কমিশন থেকে বোঝা যাবে কী হবে।’ কমিশনের পরবর্তী সভায় এটি উঠবে বলে তিনি আশা প্রকাশ করে বলেন, ‘তারা (পরিকল্পনা কমিশন) যেভাবে পরামর্শ দিয়েছে, আমরা আজ (১১ জানুয়ারি) সেভাবে পাঠিয়েছি। আমরা বিশ্বাস করি, সিদ্ধান্ত যা-ই হোক না কেন, পরবর্তী বৈঠকে এটা একনেকে উঠবে।’, , ",bn,2023-01-11T21:01:54+06:00
Banglatribune,মায়ের ডায়ালাইসিস ফি কমানোর আন্দোলনে গিয়ে কলেজছাত্র কারাগারে,country,https://www.banglatribune.com/country/chitagong/781112/%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%A1%E0%A6%BE%E0%A7%9F%E0%A6%BE%E0%A6%B2%E0%A6%BE%E0%A6%87%E0%A6%B8%E0%A6%BF%E0%A6%B8-%E0%A6%AB%E0%A6%BF-%E0%A6%95%E0%A6%AE%E0%A6%BE%E0%A6%A8%E0%A7%8B%E0%A6%B0-%E0%A6%86%E0%A6%A8%E0%A7%8D%E0%A6%A6%E0%A7%8B%E0%A6%B2%E0%A6%A8%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0,"নাসরিন আক্তার (৪৩)। গত ছয় বছর ধরে কিডনি রোগে আক্রান্ত। সপ্তাহে তিন দিন করে মাসে ১২ দিন ডায়ালাইসিস করতে হয়। চট্টগ্রাম মেডিক্যাল কলেজ হাসপাতালে অবস্থিত ডায়ালাইসিস সেন্টারে তিনি চিকিৎসা করান। ১ জানুয়ারি থেকে বাড়ানো হয়েছে ডায়ালাইসিসের ফি। এই নিয়ে গত কয়েক দিন ধরে ফি কমানোর দাবিতে আন্দোলন করছেন ডায়ালাইসিস সেবা গ্রহণকারী রোগী ও তাদের স্বজনরা। আন্দোলন থেকে পুলিশের ওপর হামলার অভিযোগে করা মামলায় মঙ্গলবার (১০ জানুয়ারি) গ্রেফতার হন নাসরিন আক্তারের কলেজ পড়ুয়া মেধাবী ছেলে মো. মোস্তাকিম (২২)। তিনি নগরীর বায়েজিদ বোস্তামী থানাধীন জালালাবাদ অক্সিজেন এলাকার মৃত খালেদ আজমের ছেলে।,মা নাসরিন আক্তার বাংলা ট্রিবিউনকে বলেন, ‘আমার দুটি কিডনি নষ্ট। ছয় বছর ধরে ডায়ালাইসিস করে আসছি। আমার স্বামী ২০১৪ সালে মারা গেছেন। আমার এক ছেলে ও ১০ বছর বয়সী প্রতিবন্ধী এক মেয়ে রয়েছে। ছেলে বড়। সে চট্টগ্রাম কলেজে অনার্সে পড়ছে। আমার সপ্তাহে তিন দিন করে প্রতি মাসে ১২ বার ডায়ালাইসিস করতে হয়। ডায়ালাইসিস বাবদ মাসে খরচ হয় ১৫ হাজার ২২০ টাকা। আমার ছেলের টিউশনি থেকে আয় এবং আমি আত্মীয়-স্বজনদের কাছ থেকে নিয়ে চিকিৎসা করাচ্ছি। আমার পুরো সংসার চলছে ছেলের টিউশনির আয়ে। আমার চিকিৎসার খরচ কমানোর প্রতিবাদ করতে গিয়ে এতিম ছেলেকে পুলিশ ধরে নিয়ে গেছে। ছেলে এখন কারাগারে। আমি কীভাবে চিকিৎসা করাবো? কোথায় থেকে দুবেলা খাবার পাবো? ছেলেকেও কীভাবে কারাগার থেকে জামিন করাবো বুঝতে পারছি না।’,তিনি বলেন, ‘মাসে ১২ বার ডায়ালাইসিসের মধ্যে আট বার করা হতো ভর্তুকিতে ৫১০ টাকা করে। বাকি চারবার করা হতো ভর্তুকি ছাড়া দুই হাজার ৭৮৫ টাকায়। তবে চলতি বছরের ১ জানুয়ারি থেকে হঠাৎ বাড়িয়ে দেওয়া হয় ডায়ালাইসিসের ফি। আগে যেখানে ভর্তুকিতে ৫১০ টাকা ছিল তা করা হয় ৫৩৫ টাকা। ভর্তুকি ছাড়া নতুন ফি নির্ধারণ করা হয় দুই হাজার ৯৩৫ টাকা। আগে পুরো মাসে ভর্তুকিতে আটটি ডায়ালাইসিস করানো হলেও এবার ছয়টির সিরিয়াল পাওয়া গেছে। তার মানে মাসে ১২টির মধ্যে ছয়টি ভর্তুকি ছাড়া দিতে হবে। এতে খরচ পড়বে মাসে ২০ হাজার ৮২০ টাকা। এ টাকা আমার মতো দরিদ্র মানুষের পক্ষে বহন করা সম্ভব নয়।’,এদিকে, ছেলেকে পুলিশ ধরে নিয়ে গেছে জানতে পেরে মধ্যরাত পর্যন্ত পাঁচলাইশ থানার সামনে কাটিয়েছেন নাসরিন আক্তার। বার বার থানার কনস্টেবল থেকে ওসির দ্বারে দ্বারে ঘুরেছেন। নাসরিন আক্তার বলেন, ‘আমার ছেলেকে ছাড়াতে অনেক পুলিশের হাতে-পায়ে ধরেছি। তারা আমার কথা শোনেনি। শেষ পর্যন্ত বিরুদ্ধে মামলা দিয়েছে। কারাগারে পাঠিয়েছে।’,তার প্রতিবেশী রেজাউল করিম বলেন, ‘পুলিশ যে মোস্তাকিমকে ধরে নিয়ে গেছে, সে অত্যন্ত মেধাবী ছাত্র। এলাকায় তার সুনাম আছে। মায়ের চিকিৎসা এবং সংসার চলছে তার টিউশনির টাকায়। এমন একজন ভালো ছেলেকে পুলিশ কোনও কারণ ছাড়াই ধরে নিয়েছে।’, ,পাঁচলাইশ থানার ওসি নাজিম উদ্দিন মজুমদার বাংলা ট্রিবিউনকে দাবি করেন, ‘ডায়ালাইসিস ফি বৃদ্ধির প্রতিবাদে কিছু লোক হাসপাতালের সামনে মূল সড়ক বন্ধ করে বিক্ষোভ করছিল। আমরা তাদের সরে যেতে বললে পুলিশের ওপর হামলা করে। মোস্তাকিম নিজেই আমার ওপর হামলা করেছে। তাকে ঘটনাস্থল থেকে গ্রেফতার করা হয়। এ ঘটনায় এসআই মোস্তাফিজুর রহমান বাদী হয়ে মামলা করেছেন। মোস্তাকিমকে এ মামলায় গ্রেফতার দেখানো হয়েছে। তার নাম উল্লেখ করে আরও ৫০-৬০ জনকে মামলায় অজ্ঞাত আসামি করা হয়েছে।’,এদিকে মোজাম্মেল হক নামে ডায়ালাইসিস ফি কমানোর আন্দোলনে অংশ নেওয়া ব্যক্তি দাবি করেন, ‘আমরা বর্ধিত ফি কমানোর দাবি জানিয়ে আসছি। এত টাকা দিয়ে ডায়ালাইসিস করানো আমাদের পক্ষে সম্ভব হচ্ছে না। এ কারণে সরকার ও হাসপাতাল কর্তৃপক্ষের কাছে এ দাবি জানিয়ে আসছি। এ আন্দোলনে বুধবার পুলিশ অতর্কিতভাবে হামলা চালিয়ে ১০-১৫ জন কিডনি রোগী ও স্বজনদের আহত করেছে। কয়েকজনকে প্রকাশ্যে পিটিয়েছে। এখন মিথ্যা-বানোয়াট একটা মামলা দিয়েছে। বলছে, পুলিশের ওপর আন্দোলনকারীরা হামলা চালিয়েছে। পুলিশের ওপর আন্দোলনকারীরা হামলা চালিয়েছে এ ধরনের কোনও ছবি বা ভিডিও পুলিশ দেখাতে পারবে না। বরং পুলিশ নিরীহ লোকজনের ওপর অতর্কিতভাবে হামলা চালিয়ে মারধর করছে এ রকম ভিডিও একাধিক টিভি চ্যানেল এবং পত্রিকায় প্রকাশিত হয়েছে।’,এদিকে পুলিশের হাতে গ্রেফতার কলেজছাত্রকে বিনা পয়সায় আইনি সহায়তা দিচ্ছে মানবাধিকার সংগঠন বাংলাদেশ হিউম্যান রাইট ফাউন্ডেশন (বিএইচআইএফ)। আগামীকাল বৃহস্পতিবার মোস্তাকিমের জামিন শুনানি হবে আদালতে।,এ প্রসঙ্গে মানবাধিকার সংগঠক অ্যাডভোকেট জিয়া হাবিব আহসান বাংলা ট্রিবিউনকে বলেন, ‘বাংলাদেশ সরকারের সাংবিধানিক একটি মানবাধিকার সংগঠন আছে। মানবাধিকার কমিশনের চেয়ারম্যানের দৃষ্টি আকর্ষণ করছি- এ ঘটনার সুষ্ঠু তদন্ত করে কঠোর আইনানুগ ব্যবস্থা গ্রহণ করার জন্য। অতি উৎসাহী পুলিশের ক্ষমতার অপব্যবহার এবং অতিউৎসাহী ভূমিকার বিষয়ে আইনানুগ ব্যবস্থা গ্রহণ করা অত্যন্ত জরুরি। এ বিষয়ে রাষ্ট্র যথাযথ ভূমিকা রাখবে- আমরা এই আশা করি।’,সচেতন নাগরিক কমিটির (সনাক) চট্টগ্রাম মহানগর সভাপতি আকতার কবীর চৌধুরী বাংলা ট্রিবিউনকে বলেন, ‘প্রতিবাদ করা, কথা বলা এটা স্বাধীন দেশের নাগরিক হিসেবে অধিকার। বলতে না দেওয়া, বাধা দেওয়া এটা জনগণের গণতান্ত্রিক অধিকার হরণ করা। ডায়ালাইসিসের ফি সহনশীলতার বাইরে চলে গেছে। এটার জন্য প্রতিবাদ জানিয়েছে, কথা বলেছে। এর জন্য প্রতিবাদকারীকে পুলিশ ধরে নিয়ে যাবে- এটা কাম্য নয়। এ ঘটনা অত্যন্ত দুঃখজনক। আমি নিন্দা জানাই। অবিলম্বে এ মামলা প্রত্যাহার করা জরুরি।’,উল্লেখ্য, ২০১৭ সালের ৫ মার্চ চট্টগ্রাম মেডিক্যাল কলেজ (চমেক) হাসপাতালে ৩১টি মেশিন নিয়ে ডায়ালাইসিস সেন্টার চালু করা হয়। স্বাস্থ্য মন্ত্রণালয়ের সঙ্গে বেসরকারি অংশীদারিত্বের চুক্তি অনুযায়ী ‘স্যান্ডো’ নামে একটি বিদেশি প্রতিষ্ঠান ১০ বছরের চুক্তিতে সেখানে কার্যক্রম চালাচ্ছে।",bn,2023-01-11T21:54:05+06:00
Banglatribune,বিএনপির জোট ধীরে ধীরে ছোট হচ্ছে: হাবিবে মিল্লাত,politics,https://www.banglatribune.com/politics/awami-league/781110/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%9C%E0%A7%8B%E0%A6%9F-%E0%A6%A7%E0%A7%80%E0%A6%B0%E0%A7%87-%E0%A6%A7%E0%A7%80%E0%A6%B0%E0%A7%87-%E0%A6%9B%E0%A7%8B%E0%A6%9F-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%B9%E0%A6%BE%E0%A6%AC%E0%A6%BF%E0%A6%AC%E0%A7%87-%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A6%A4,"বিএনপির জোট ধীরে ধীরে ছোট হচ্ছে বলে অভিযোগ করেছে সরকারদলীয় এমপি হাবিবে মিল্লাত। বুধবার  (১১ জানুয়ারি) জাতীয় সংসদে রাষ্ট্রপতির ভাষণের ওপর আনা ধন্যবাদ প্রস্তাবের আলোচনায় অংশ নিয়ে তিনি এ অভিযোগ করেন।,বিএনপি ও তাদের সমমনা দলগুলোর যুগপৎ অবস্থান কর্মসূচির সমালোচনা করে হাবিবে মিল্লাত বলেন, ‘রাজধানীর বিজয়নগরে ১১ দলীয় জোট ৬৫ জনকে নিয়ে অবস্থান করেছে। এরমধ্যে তিন জন ছিল ষষ্ঠ শ্রেণির ছাত্র। বিএনপির আন্দোলন একদফা থেকে ২৭ দফায় এসেছে। সামনে তাদের ৭০-৮০ দফা হতে পারে। রাজনৈতিক জোট সবসময় ধীরে ধীরে বড় হয়। আর বিএনপির জোট ধীরে ধীরে ছোট হচ্ছে।’,ভূমিমন্ত্রী সাইফুজ্জামান চৌধুরী বলেন, ‘বিএনপি বলেছিল—১০ ডিসেম্বর থেকে দেশ চলবে তাদের কথায়। তারেক রহমানের নির্দেশে দেশ চলবে। কিন্তু তার কিছুই হয়নি। বরং ১১ ডিসেম্বর দেখা গেলো—বিএনপির সাত জন এমপি সংসদ থেকে পদত্যাগ করেছেন। সরকারকে পদত্যাগ করাতে গিয়ে উল্টা তারাই পদত্যাগ করেছেন। তারা বিভিন্ন গণমাধ্যমে অভিযোগ করেছে, সংসদে তাদের কথা বলার সুযোগ দেওয়া হয়নি। তাহলে প্রশ্ন জাগে, গত চার বছর তারা কি আঙুল চুসেছে?’ তিনি বলেন, ‘এখন সামাজিক যোগাযোগমাধ্যমে নানা মিথ্যা তথ্য ছড়িয়ে বিভ্রান্তি ছড়ানোই বিএনপির কাজ।’,সরকারি দলের সংসদ সদস্য আবু জাহির বলেন, ‘বিএনপি এখন আবার নানা ষড়যন্ত্র করছে। মিথ্যা গুজব ছড়াচ্ছে যে দেশ শ্রীলঙ্কা হয়ে যাবে। ব্যাংকে টাকা নেই। অনেকে বুঝে না বুঝে ব্যাংক থেকে টাকা তুলে নিচ্ছেন।’,মৎস্য ও প্রাণিসম্পদমন্ত্রী শ ম রেজাউল করিম বলেন, ‘এখন বাংলাদেশ মাছ, মাংস, ডিম, দুধ উৎপাদনে স্বয়ংসম্পূর্ণ। একসময় এমন অবস্থা ছিল ভারত থেকে পশু না এলে কোরবানির সময় সংকট তৈরি হতো। এখন আর সে অবস্থা নেই।’,সরকারি দলের সংসদ সদস্য আব্দুস সোবহান মিয়া বলেন, ‘অপশক্তি আবার গণ-অবস্থানের নামে সরকারের বিরুদ্ধে মাঠে নেমেছে।’ তিনি বলেন, ‘প্রধানমন্ত্রী শেখ হাসিনা আছেন বলেই দেশের মানুষ ভালো আছে। আওয়ামী লীগ যতবার ক্ষমতায় এসেছে, মানুষের ভাগ্য পরিবর্তন হয়েছে। মানুষ বিশ্বাস করে—শেখ হাসিনা ক্ষমতায় থাকলে দেশ ও দেশের মানুষ নিরাপদ থাকবে।’",bn,2023-01-11T21:35:00+06:00
Banglatribune,রাশিয়াকে কূটনীতিকের সংখ্যা কমাতে বললো এস্তোনিয়া,foreign,https://www.banglatribune.com/foreign/europe/781109/%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%95%E0%A7%87-%E0%A6%95%E0%A7%82%E0%A6%9F%E0%A6%A8%E0%A7%80%E0%A6%A4%E0%A6%BF%E0%A6%95%E0%A7%87%E0%A6%B0-%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE-%E0%A6%95%E0%A6%AE%E0%A6%BE%E0%A6%A4%E0%A7%87-%E0%A6%AC%E0%A6%B2%E0%A6%B2%E0%A7%8B-%E0%A6%8F%E0%A6%B8%E0%A7%8D%E0%A6%A4%E0%A7%8B%E0%A6%A8%E0%A6%BF%E0%A7%9F%E0%A6%BE,"এস্তোনিয়ার পররাষ্ট্র মন্ত্রণালয় বলেছে, মস্কোতে এস্তোনিয়ার দূতাবাসের মতো রাশিয়াকেও তালিনে কূটনীতিক সংখ্যা কমিয়ে আটজন করতে হবে।,এক বিবৃতিতে মন্ত্রণালয় বলেছে, আগ্রাসী যুদ্ধের সময় রুশ দূতাবাস এস্তোনিয়া-রুশ সম্পর্ক বৃদ্ধির কাজে লিপ্ত নয়। ফলে আমাদের দৃষ্টিকোণ থেকে রুশ দূতাবাসে এত কূটনীতিক প্রয়োজন নেই।,এস্তোনিয়ার সিদ্ধান্তকে রুশবিদ্বেষের সর্বশেষ উদাহরণ হিসেবে উল্লেখ করেছে রাশিয়া।,রুশ পররাষ্ট্র মন্ত্রণালয়ের নারী মুখপাত্র মারিয়া জাখারোভা মঙ্গলবার বলেছেন, রাশিয়ার প্রতি শত্রুতামূলক আচরণের একটি দেশ যে এস্তোনিয়া তা গোপন কিছু নয়। রুশবিদ্বেষ দেশটির সরকারি নীতির পর্যায় পৌছেঁ গেছে।,তিনি সতর্ক করে বলেছেন, তালিনের যেকোনও শত্রুতাপূর্ণ পদক্ষেপের জবাব দেবে মস্কো।,গত বছর ফেব্রুয়ারিতে ইউক্রেনে রাশিয়ার আক্রমণের পর এস্তোনিয়া এখন পর্যন্ত তিনজন রুশ কূটনীতিককে বরখাস্ত করেছে।",bn,2023-01-11T21:28:52+06:00
Banglatribune,বিজ্ঞাপন প্রচারে আরও কঠোর হলো ফেসবুক ও ইনস্টাগ্রাম,tech-and-gadget,https://www.banglatribune.com/tech-and-gadget/tech-news/781111/%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%AA%E0%A6%A8-%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A7%87-%E0%A6%86%E0%A6%B0%E0%A6%93-%E0%A6%95%E0%A6%A0%E0%A7%8B%E0%A6%B0-%E0%A6%B9%E0%A6%B2%E0%A7%8B-%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95-%E0%A6%93-%E0%A6%87%E0%A6%A8%E0%A6%B8%E0%A7%8D%E0%A6%9F%E0%A6%BE%E0%A6%97%E0%A7%8D%E0%A6%B0%E0%A6%BE%E0%A6%AE,"ক্ষতির কারণ হতে পারে এমন বিজ্ঞাপনের বেলায় আরও কঠোর হলো ফেসবুকের অভিভাবক মেটা। টিন এজদের টার্গেট করা বিজ্ঞাপনের বিষয়ে বিধিনিষেধ সম্প্রতি আরও বাড়িয়েছে প্রতিষ্ঠানটি। এখন থেকে ফেসবুক এবং ইনস্টগ্রামের মার্কেটাররা জেন্ডারভিত্তিক টিনদের শনাক্ত করতে পারবে না। শুধু বয়স আর লোকেশন দেখা যাবে।,এছাড়া মার্চ থেকে ফেসবুক এবং ইনস্টাগ্রামের টিন এজার ব্যবহারকারীরা আরও বেশি নিয়ন্ত্রণ পাবে। যদিও ইতোমধ্যে তারা কোনও নির্দিষ্ট বিজ্ঞাপনদাতার বিজ্ঞাপনকে হাইড করে দিতে পারে। এরপর থেকে তারা কোনও ধরনের বিজ্ঞাপনের প্রচারকে কমিয়ে দিতে পারবে।,সংবাদমাধ্যম এনগেজেট জানায়, মেটা আস্তে আস্তে টিন এজারদের ব্যাপারে বেশ কঠোর অবস্থানে যাচ্ছে। আর এই সপ্তাহেই তারা বড় দুটি পরিবর্তন আনলো। কয়েক দিন আগেই মেটা কৃত্রিম বুদ্ধিমত্তাভিত্তিক প্রযুক্তি আনে, যেখানে বৈষম্যমূলক বিজ্ঞাপন বণ্টন কমিয়ে আনা হয়। যুক্তরাষ্ট্র সরকারের চাপে ফেসবুক জাতি, লিঙ্গ এবং অন্যান্য সুরক্ষিত শ্রেণিভিত্তিক টার্গেট বিজ্ঞাপনের বিষয়ে কাজ করে।, , ",bn,2023-01-11T21:47:59+06:00
Banglatribune,নতুন সরকারের ১১ দফা পরিকল্পনা সংসদকে জানালেন প্রধানমন্ত্রী,national,https://www.banglatribune.com/national/781108/%E0%A6%A8%E0%A6%A4%E0%A7%81%E0%A6%A8-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A7%87%E0%A6%B0-%E0%A7%A7%E0%A7%A7-%E0%A6%A6%E0%A6%AB%E0%A6%BE-%E0%A6%AA%E0%A6%B0%E0%A6%BF%E0%A6%95%E0%A6%B2%E0%A7%8D%E0%A6%AA%E0%A6%A8%E0%A6%BE-%E0%A6%B8%E0%A6%82%E0%A6%B8%E0%A6%A6%E0%A6%95%E0%A7%87-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8,"দ্বাদশ জাতীয় সংসদ নির্বাচনে ক্ষমতাসীন আওয়ামী লীগ টানা চতুর্থবারের মতো ক্ষমতায় যেতে পারলে ২০৪১ সালের মধ্যে ‘স্মার্ট বাংলাদেশ’ ভিশন বাস্তবায়ন হবে বলে জানিয়েছেন দলটির সভাপতি ও প্রধানমন্ত্রী শেখ হাসিনা। রূপকল্প-২০৪১ বাস্তবায়নে প্রধানমন্ত্রী ১১টি পরিকল্পনার কথা জাতীয় সংসদকে জানান।,বুধবার (১১ জানুয়ারি) জাতীয় সংসদে প্রশ্নোত্তর পর্বে এসব কথা জানান প্রধানমন্ত্রী। স্পিকার শিরীন শারমিন চৌধুরীর সভাপতিত্বে সংসদ অধিবেশন অনুষ্ঠিত হয়।,জাতীয় পার্টির সংসদ সদস্য রুস্তম আলী ফরাজী তার প্রশ্নে আগামীতে সরকার গঠন করতে পারলে প্রধানমন্ত্রীর পরিকল্পনা কী হবে তা জানতে চান।,জবাবে প্রধানমন্ত্রী বলেন, ‘‘একাদশ জাতীয় সংসদ নির্বাচনে আওয়ামী লীগের নির্বাচনি ইশতেহার ছিল ‘সমৃদ্ধির অগ্রযাত্রায় বাংলাদেশ’। সে সময় ২০৪১ সালে উন্নত ও সমৃদ্ধ বাংলাদেশ' ও ২১০০ সালের 'নিরাপদ ব-দ্বীপ' পরিকল্পনার রূপরেখা প্রদান করা হয়েছিল।’’,তিনি বলেন, ‘উন্নত বাংলাদেশের অভিযাত্রায় প্রথম ধাপ হিসেবে ইতোমধ্যে আমরা স্বল্পোন্নত দেশ থেকে উন্নয়নশীল দেশের মর্যাদায় আসীন হয়েছি। বাংলাদেশ ২০৩১ সালের মধ্যে উচ্চ-মধ্যম আয়ের দেশে পরিণত হবে এবং মাথাপিছু গড় আয় হবে ৫ হাজার ৯০৬ ডলারের ওপরে। ২০৪১ সালে বাংলাদেশ হবে একটি উন্নত দেশ, যেখানে মাথাপিছু আয় হবে ১২ হাজার ৫০০ ডলারের অধিক।’,বর্তমানে বাংলাদেশে জিডিপির প্রবৃদ্ধির হার ৭ দশমিক ২৫ শতাংশ উল্লেখ করে প্রধানমন্ত্রী বলেন, ‘২০২৫ সালে প্রবৃদ্ধি হবে ৮ দশমিক ৫১, ২০৩১ সালে ৯ শতাংশ এবং ২০৪১ সালের লক্ষ্যমাত্রা ৯ দশমিক ৯ শতাংশ।’,২০৩১ সালের মধ্যে দেশের চরম দারিদ্র্যের অবসান হবে বলে দাবি করেন প্রধানমন্ত্রী। তিনি বলেন, ‘২০৪১ সালের মধ্যে দারিদ্র্য ৩ শতাংশের নিচে নামিয়ে আনা হবে।’,এ জন্য দ্বাদশ জাতীয় নির্বাচনের জন্য আওয়ামী লীগের নির্বাচনি ইশতেহারের ১১টি সংক্ষিপ্তসার সংসদে তুলে ধরেন তিনি। প্রধানমন্ত্রী বলেন, ‘বিস্তারিত পরিকল্পনা আগামী নির্বাচনি ইশতেহারের মাধ্যমে যথাযথ সময়ে প্রকাশ করা হবে।’,১১ দফা পরিকল্পনার মধ্যে রয়েছে—আগামীতে সরকার গঠন করলে আওয়ামী লীগের ভিশন হবে ২০৪১ সালের মধ্যে ‘স্মার্ট বাংলাদেশ বিনির্মাণ। স্মার্ট বাংলাদেশের ভিত্তি হবে স্মার্ট সিটিজেন, স্মার্ট ইকোনমি, স্মার্ট গভর্নমেন্ট ও স্মার্ট সোসাইটি।,এ জন্য স্বল্প, মধ্য ও দীর্ঘমেয়াদি বিভিন্ন ধরনের পরিকল্পনা গ্রহণ করা হবে বলে জানান তিনি। ‘রূপকল্প ২০৪১’-কে ধারণ করে স্মার্ট বাংলাদেশ বিনির্মাণের লক্ষ্যে দ্বিতীয় পরিপ্রেক্ষিত পরিকল্পনা ২০২১-২০৪১, স্মার্ট ডেল্টা বিনির্মাণের ‘বাংলাদেশ ডেল্টা প্ল্যান ২১০০’, নবম পঞ্চবার্ষিক পরিকল্পনা ২০২৬-২০৩০, দশম পঞ্চবার্ষিক পরিকল্পনা ২০৩১-২০৩৫, একাদশ পঞ্চবার্ষিক পরিকল্পনা ২০৩৬-২০৪০ ইত্যাদি।,কৃষি যান্ত্রিকীকরণের মাধ্যমে উৎপাদন পরিচালনা ও বৃদ্ধি করা হবে বলে জানান প্রধানমন্ত্রী। ক্ষুদ্র, কুটির, মাঝারি ও বৃহৎ শিল্প গড়ে তোলা হবে। সড়ক, নৌ, রেল ও বিমানপথে যাতায়াতের গৃহীত সব প্রকল্প শেষ করা হবে বলে জানান তিনি। ১০০টি অর্থনৈতিক অঞ্চলে দেশি ও বিদেশি বিনিয়োগ নিশ্চিত করে ব্যাপক কর্মসংস্থান সৃষ্টি করা হবে। কৃষি ও খাদ্য প্রক্রিয়াজাতকরণ শিল্পে গুরুত্ব দিয়ে কার্যক্রম গ্রহণ করা হবে বলে জানান সরকারপ্রধান।,আগামীতে সরকার গঠন করতে পারলে ডিজিটাল ডিভাইস উৎপাদন করে রফতানির ক্ষেত্রে নতুন নতুন বাজার সন্ধান এবং বাংলাদেশের মানুষের ক্রয়ক্ষমতা বৃদ্ধি করে ডিজিটাল ডিভাইসের নিজস্ব বাজার সম্প্রসারণ করা হবে বলে জানান প্রধানমন্ত্রী।,দ্বাদশ নির্বাচনে বিজয়ী হলে মানুষের মৌলিক চাহিদা অন্য, বস্ত্র, বাসস্থান, শিক্ষা ও সবকিছু মিলিয়ে মানুষের চিকিৎসা তৃণমূল পর্যন্ত নিশ্চিত করে বাংলাদেশের সব মানুষের জীবনমান উন্নত করার পাশাপাশি প্রতিটি গ্রামকে শহরে রূপান্তর করে সোনার বাংলাদেশ গড়ে তোলা হবে বলে জানান সরকারপ্রধান শেখ হাসিনা।",bn,2023-01-11T21:59:00+06:00
Banglatribune,পৃথিবীর অন্যান্য দেশে যেভাবে হয় সেভাবেই নির্বাচন হবে: কাদের,politics,https://www.banglatribune.com/politics/awami-league/781106/%E0%A6%AA%E0%A7%83%E0%A6%A5%E0%A6%BF%E0%A6%AC%E0%A7%80%E0%A6%B0-%E0%A6%85%E0%A6%A8%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%AF-%E0%A6%A6%E0%A7%87%E0%A6%B6%E0%A7%87-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87-%E0%A6%B9%E0%A7%9F-%E0%A6%B8%E0%A7%87%E0%A6%AD%E0%A6%BE%E0%A6%AC%E0%A7%87%E0%A6%87-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8,"আগামী বছর জানুয়ারি মাসে ফাইনাল খেলা (নির্বাচন) হবে বলে জানিয়ে আওয়ামী লীগের সাধারণ সম্পাদক ওবায়দুল কাদের বলেছেন, তত্ত্বাবধায়ক আদেশ দিয়ে মিউজিয়ামে পাঠিয়ে দিয়েছে আদালত। একটা মৃত্যু ইস্যুকে জীবন্ত করবেন, সেটা অসাংবিধানিক, অস্বাভাবিক। তত্ত্বাবধায়ক সরকার আমরা চাই না, জনগণ চায় না। বিএনপিকে তত্ত্বাবধায়কের ভূত মাথা থেকে নামাতে হবে। তত্ত্বাবধায়কের ভূত নামিয়ে ফেলুন।,সড়ক পরিবহন ও সেতুমন্ত্রী ওবায়দুল কাদের আরও বলেন, পৃথিবীর অন্যান্য দেশে যেভাবে নির্বাচন হয় সেভাবে হবে। সরকার শুধু রুটিন দায়িত্ব পালন করবে। শেখ হাসিনা প্রধানমন্ত্রী থাকবেন। কোনও প্রকার হস্তক্ষেপ সরকার নির্বাচনে করবে না।,বুধবার (১১ জানুয়ারি) বিকালে বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষে মিরপুর ১ নম্বর ঈদগাহ মাঠে ঢাকা মহানগর উত্তর আওয়ামী লীগের এক আলোচনা সভায় এসব কথা বলেন তিনি।,আওয়ামী লীগের সাধারণ সম্পাদক বলেন, ময়মনসিংহ ও ফরিদপুরে বিএনপির ওপর হামলার দাবি ভুয়া। মির্জা ফখরুল  ভুল তথ্য দিয়েছেন। উল্টো বিএনপির কর্মসূচি থেকে পুলিশের ওপর হামলা হয়েছে।,ঢাকা মহানগর উত্তরের থানা ও ওয়ার্ড কমিটি দ্রুত দিতে সংশ্লিষ্টদের নির্দেশনা দিয়ে ওবায়দুল কাদের বলেন, যে কমিটিগুলো দেওয়া হয়নি দ্রুত দিয়ে দাও।,ঢাকা মহানগর উত্তর আওয়ামী লীগের সভাপতি শেখ বজলুর রহমানের সভাপতিত্বে আলোচনা সভায় আরও বক্তব্য রাখেন আওয়ামী লীগের সভাপতিমণ্ডলীর সদস্য ড. আবদুর রাজ্জাক, আওয়ামী লীগের যুগ্ম সাধারণ সম্পাদক ড. হাছান মাহমুদ, ত্রাণ ও সমাজকল্যাণ বিষয়ক সম্পাদক আমিনুল ইসলাম আমিন, শিল্প প্রতিমন্ত্রী কামাল আহমেদ মজুমদার, ঢাকা মহানগর উত্তর আওয়ামী লীগের সাধারণ সম্পাদক এসএ মান্নান কচি প্রমুখ।",bn,2023-01-11T20:57:22+06:00
Banglatribune,ন্যাটোর অনুচরে পরিণত হচ্ছে ইউরোপীয় ইউনিয়ন: রাশিয়া,foreign,https://www.banglatribune.com/foreign/europe/781114/%E0%A6%A8%E0%A7%8D%E0%A6%AF%E0%A6%BE%E0%A6%9F%E0%A7%8B%E0%A6%B0-%E0%A6%85%E0%A6%A8%E0%A7%81%E0%A6%9A%E0%A6%B0%E0%A7%87-%E0%A6%AA%E0%A6%B0%E0%A6%BF%E0%A6%A3%E0%A6%A4-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%87%E0%A6%89%E0%A6%B0%E0%A7%8B%E0%A6%AA%E0%A7%80%E0%A7%9F-%E0%A6%87%E0%A6%89%E0%A6%A8%E0%A6%BF%E0%A7%9F%E0%A6%A8-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE,"মঙ্গলবার ন্যাটো ও ইইউ ইউক্রেনে রাশিয়ার আক্রমণ মোকাবিলায় নিজেদের অংশীদারিত্ব পরবর্তী পর্যায়ে নিয়ে যাওয়ার অঙ্গীকার করেছে।,এর প্রতিক্রিয়ায় রাশিয়ার পররাষ্ট্র মন্ত্রণালয়ের নারী মুখপাত্র মারিয়া জাখারোভা বলেছেন, এই পদক্ষেপ প্রমাণ করে ন্যাটোর পুরোপুরি অধীনস্ত হয়ে পড়েছে ইউরোপীয় ইউনিয়ন। ন্যাটো শক্তির মাধ্যমে মার্কিন স্বার্থ হাসিলের একটি হাতিয়ার।,তিনি আরও বলেছেন, আমেরিকার অনুচর হওয়ার অনিবার্য পরিণতি ভোগ করছে ইউরোপীয়া। বিশ্বের রাজনীতি ও অর্থনীতিতে নিজেদের অবস্থান হারিয়েছে, প্রতিটি পদক্ষেপে ওয়াশিংটনের প্রতি তাদের নির্ভরতা বাড়ছে।, ",bn,2023-01-11T22:09:25+06:00
Banglatribune,নতুন করে জামালদের দায়িত্ব পেয়ে খুশি কাবরেরা,sport,https://www.banglatribune.com/sport/football/781115/%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%B0%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A6%B2%E0%A6%A6%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC-%E0%A6%AA%E0%A7%87%E0%A7%9F%E0%A7%87-%E0%A6%96%E0%A7%81%E0%A6%B6%E0%A6%BF-%E0%A6%95%E0%A6%BE%E0%A6%AC%E0%A6%B0%E0%A7%87%E0%A6%B0%E0%A6%BE,"নতুন করে হাভিয়ের কাবরেরার সঙ্গে চুক্তি করেছে বাংলাদেশ ফুটবল ফেডারেশন (বাফুফে)। ২০২৩ সালেও লাল-সবুজ দলের হয়ে ডাগ আউটে দাঁড়াতে দেখা যাবে ৩৮ বছর বয়সী কোচকে। এরই মধ্যে আনুষ্ঠানিক ঘোষণাও এসেছে। চুক্তি নবায়ন হওয়াতে উচ্ছ্বসিত জামাল-সোহেলদের স্প্যানিশ কোচ।,চুক্তি নবায়ন হওয়ার পর গতকালই বাংলাদেশে ফিরেছেন কাবরেরা। এক ভিডিও বার্তায় নিজের উচ্ছ্বাস আড়াল করেননি তরুণ এই কোচ, ‘আমি বাফুফের সঙ্গে আরও এক বছরের জন্য চুক্তি করেছি। জাতীয় দলের হেড কোচ হয়ে থাকবো। এটা আমার জন্য অনেক আনন্দের ও দারুণ মুহূর্ত। আবারও সুযোগ এসেছে এই দেশের দারুণ এক দল খেলোয়াড়দের সঙ্গে কাজ করার।’,নতুন করে চুক্তি হওয়ার পর কাবরেরা সবার প্রতি কৃতজ্ঞতা প্রকাশ করে বলেন, ‘আমি ধন্যবাদ জানাতে চাই বাফুফে সভাপতি কাজী সালাউদ্দিন, জাতীয় দল কমিটির চেয়ারম্যান কাজী নাবিল আহমেদ ও টেকনিক্যাল ডিরেক্টর পল থমাস স্মলিকে। যারা আমাকে দলের সঙ্গে আরও এক বছরের জন্য কাজ করার ‍সুযোগ করে দিয়েছেন।’,এই বছর বাংলাদেশের ফিফা প্রীতি ম্যাচ ছাড়াও সাফ চ্যাম্পিয়নশিপ, বিশ্বকাপের বাছাই ও এএফসির বয়সভিত্তিক টুর্নামেন্ট রয়েছে। আগামী মার্চে প্রথম ফিফা প্রীতি ম্যাচের সূচি রয়েছে। কাবরেরা সেই দিকে দৃষ্টি রেখে বলেছেন, ‘আমাদের প্রথম অ্যাসাইনমেন্ট আগামী মার্চে। আশা করছি দুটি ফিফা প্রীতি ম্যাচ খেলবো ঘরের মাঠে। মাঠে সবার সঙ্গে দেখা হবে। সমর্থকদের জানাচ্ছি শুভেচ্ছা।’",bn,2023-01-11T22:09:55+06:00
Banglatribune,"দুই ব্যাংক তার কাছে পাবে ৩৬৬ কোটি টাকা, শ্যোন অ্যারেস্টের নির্দেশ",country,https://www.banglatribune.com/country/chitagong/781116/%E0%A6%A6%E0%A7%81%E0%A6%87-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%A4%E0%A6%BE%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%AA%E0%A6%BE%E0%A6%AC%E0%A7%87-%E0%A7%A9%E0%A7%AC%E0%A7%AC-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%B6%E0%A7%8D%E0%A6%AF%E0%A7%8B%E0%A6%A8,"চট্টগ্রামে দুই ব্যাংকের পাঁচ শাখা থেকে নেওয়া ঋণের ৩৬৬ কোটি ৫০ লাখ টাকা না দেওয়ায় পৃথক পাঁচ মামলায় মোহাম্মদ নুর-উন-নবী নামে এক ব্যবসায়ীকে শ্যোন অ্যারেস্টের (গ্রেফতার দেখানো) আদেশ দিয়েছেন আদালত। বুধবার (১১ জানুয়ারি) চট্টগ্রাম মেট্রোপলিটন ম্যাজিস্ট্রেট ষষ্ঠ আদালত মেহনাজ রহমান এবং মেট্রোপলিটন ম্যাজিস্ট্রেট পঞ্চম আদালতের ভারপ্রাপ্ত মেট্রোপলিটন ম্যাজিস্ট্রেট কাজী শরীফ উদ্দীনের আদালতে এসব মামলার পক্ষে ব্যাংক কর্মকর্তারা আইনজীবীর মাধ্যমে তাকে গ্রেফতার দেখানোর আবেদন করেন। আদালত শুনানি শেষে তাকে সব মামলায় গ্রেফতার দেখানোর আদেশ দেন।,মোহাম্মদ নুর-উন-নবী মেসার্স আকতার এন্টারপ্রাইজ ও মেসার্স বলাকা ট্রেডার্সের মালিক। তিনি লক্ষ্মীপুর জেলার নবীনগর এলাকার বাসিন্দা।,ব্যাংকের পক্ষের আইনজীবী অ্যাডভোকেট জিয়া হাবিব আহসান বাংলা ট্রিবিউনকে বলেন, ‘মোহাম্মদ নুর-উন-নবী বিভিন্ন ব্যাংক থেকে ঋণ নিয়ে তা শোধ করেননি। তিনি ঋণের অনুকূলে ব্যাংককে চেক দিয়েছিলেন। ওই চেকের অনুকূলে টাকা পরিশোধ না করায় ব্যাংক কর্তৃপক্ষ মামলা করে। ঋণ খেলাপির অভিযোগে বিভিন্ন ব্যাংকের পক্ষে করা পাঁচ মামলায় তাকে শ্যোন অ্যারেস্টের আবেদন করা হয়। আদালতে শুনানি শেষে পাঁচ মামলায় তাকে শ্যোন অ্যারেস্টের আদেশ দেন।’,তিনি বলে, ‘বর্তমানে মোহাম্মদ নুর-উন-নবী ঢাকা কেন্দ্রীয় কারাগারে আছেন। ঢাকার গুলশান থানার ডিজিটাল নিরাপত্তা আইনের মামলায় পুলিশ তাকে গ্রেফতার করে। তিনি বিভিন্ন ব্যাংক থেকে ঋণ নিয়ে তা শোধ করেননি। এ কারণে ব্যাংক কর্মকর্তারা মামলা করেন। এ পাঁচ মামলা ছাড়াও তার বিরুদ্ধে আরও কিছু মামলা রয়েছে।’,আদালত সূত্র জানায়, বাংলাদেশ কমার্স ব্যাংক লিমিটেড আগ্রাবাদ শাখার পক্ষে ব্যাংক কর্মকর্তা মাওসুফ উদ্দিন আদালতে পাঁচ কোটি ৫১ লাখ আট হাজার ৪৭৫ টাকা; বাংলাদেশ কমার্স ব্যাংক লিমিটেড আগ্রাবাদ শাখার পক্ষে ব্যাংক কর্মকর্তা মোহাম্মদ ইসমাইল হোসেন আদালতে পাঁচ কোটি ৫১ লাখ আট হাজার ৪৭৫ টাকা; বাংলাদেশ কমার্স ব্যাংক লিমিটেড আগ্রাবাদ শাখার পক্ষে মোহাম্মদ ইসমাইল হোসেন আদালতে পাঁচ কোটি ৫১ লাখ আট হাজার ৪৭৫ টাকা; ফার্স্ট সিকিউরিটি ইসলামী ব্যাংক আগ্রাবাদ শাখার পক্ষে ব্যাংক কর্মকর্তা মিজানুর রহমান আদালতে ২০০ কোটি টাকা ও ফার্স্ট সিকিউরিটি ইসলামী ব্যাংক হালিশহর শাখার পক্ষে ব্যাংক কর্মকর্তা প্রীতম দাশ আদালতে মোহাম্মদ নুর-উন-নবীর বিরুদ্ধে ১৫০ কোটি টাকা চেক প্রতারণার মামলায় শ্যোন অ্যারেস্টের আবেদন করেন।",bn,2023-01-11T22:19:49+06:00
Banglatribune,গোড়ানে দেয়ালচাপায় শ্রমিকের মৃত্যু,others,https://www.banglatribune.com/others/capital-city/781126/%E0%A6%96%E0%A6%BF%E0%A6%B2%E0%A6%97%E0%A6%BE%E0%A6%81%E0%A6%93%E0%A7%9F%E0%A7%87-%E0%A6%A6%E0%A7%87%E0%A7%9F%E0%A6%BE%E0%A6%B2%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"রাজধানীর খিলগাঁওয়ের গোড়ান এলাকায় ভবন ভাঙার কাজ করতে গিয়ে দেয়ালচাপায় আব্দুল কুদ্দুস ( ৫০) নামে এক শ্রমিকের মৃত্যু হয়েছে।,বুধবার (১১ জানুয়ারি)  বিকাল সাড়ে তিনটার দিকে গোড়ান এলাকার একটি পাঁচতলা ভবনের দ্বিতীয় তলায় ঘটনাটি ঘটে।,গুরুতর আহত অবস্থায় তাকে সহকর্মীরা উদ্ধার করে ঢাকা মেডিক্যাল কলেজ (ঢামেক) হাসপাতালের জরুরি বিভাগে নিয়ে গেলে বিকাল পাঁচটায় মৃত ঘোষণা করেন চিকিৎসক।,বিষয়টি নিশ্চিত করে ঢামেক হাসপাতাল পুলিশ ফাড়ির ইনচার্জ মো. বাচ্চু মিয়া বলেন, মৃতদেহটি হাসপাতাল মর্গে রাখা হয়েছে।,সহকর্মী জাহাঙ্গীর আলম জানান, খিলগাঁও গোড়ানে একটি পাঁচতলা ভবনের দ্বিতীয় তলায় দেয়াল ভাঙ্গার কাজ করছিল কুদ্দুস। এসময় ভবনের দেয়ালের কিছু অংশ ভেঙ্গে তার উপর পড়ে, এতে সে চাপা পড়ে।,কিশোরগঞ্জের কটিয়াদি উপজেলার ভোগপাড়া গ্রামের মৃত ইব্রাহিমের ছেলে আব্দুল কুদ্দুস। দুই মেয়ে সন্তানের জনক ছিলেন তিনি।",bn,2023-01-11T23:25:02+06:00
Banglatribune,রাজধানীতে অগ্নিনির্বাপক সিলিন্ডার বিস্ফোরণে একজন আহত,others,https://www.banglatribune.com/others/capital-city/781124/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%AA%E0%A6%95-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87-%E0%A6%8F%E0%A6%95%E0%A6%9C%E0%A6%A8,"রাজধানীর মিটফোর্ড হাসপাতাল পিডব্লিউডি অফিসের সামনে অগ্নিনির্বাপক সিলিন্ডার রিফিল করার সময় বিস্ফোরণে এহসান মাহমুদ অপু (২৬) নামে এক ব্যক্তি আহত হয়েছেন।,বুধবার (১১ জানুয়ারি) বিকাল সাড়ে চারটায় এ দুর্ঘটনা ঘটে।,গুরুতর আহত অবস্থায় তাকে রাত সাড়ে সাতটায় ঢাকা মেডিক্যাল কলেজ হাসপাতালে নিয়ে আসেন ঠিকাদার নুর ইসলাম।,তিনি বলেন, রিফিলের কাজ করার সময় হঠাৎ একটি সিলিন্ডার বিস্ফোরণে আহত হলে তাকে উদ্ধার করে ঢাকা মেডিক্যাল (ঢামেক) হাসপাতালে নিয়ে আসি।,ঢামেক পুলিশ ক্যাম্পের পরিদর্শক বাচ্চু মিয়া বলেন, আহত অপু চিকিৎসাধীন রয়েছেন। চিকিৎসকের বরাত দিয়ে তিনি বলেন, তার অবস্থা গুরুতর।,আহত অপুর বড় ভাই আবুল ফজল মাহমুদ বলেন, অপু অগ্নিনির্বাপক সিলিন্ডার রিফিলের কাজ করেন‌। সন্ধ্যায় খবর পেয়ে ঢাকা মেডিক্যালে এসে তাকে আহত অবস্থায় পাই।,আহত আপু কিশোরগঞ্জ কটিয়াদি উপজেলার মজিবর রহমানের ছেলে। বর্তমানে ডেমরা বাঁশেরপুল এলাকায় থাকেন।",bn,2023-01-11T23:10:29+06:00
Banglatribune,প্রধানমন্ত্রীকে দেয়ালের লিখন পড়তে বললেন আমির খসরু,politics,https://www.banglatribune.com/politics/bnp/781125/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A6%E0%A7%87%E0%A7%9F%E0%A6%BE%E0%A6%B2%E0%A7%87%E0%A6%B0-%E0%A6%B2%E0%A6%BF%E0%A6%96%E0%A6%A8-%E0%A6%AA%E0%A7%9C%E0%A6%A4%E0%A7%87-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%86%E0%A6%AE%E0%A6%BF%E0%A6%B0-%E0%A6%96%E0%A6%B8%E0%A6%B0%E0%A7%81,"প্রধানমন্ত্রীকে উদ্দেশ করে বিএনপির স্থায়ী কমিটির সদস্য আমির খসরু মাহমুদ চৌধুরী বলেছেন, ‘আপনি দেয়ালের লিখন পড়তে শিখুন। আপনাকে বিদায় হতে হবে। আর যদি দেয়ালের লিখন পড়তে না পারেন আপনাদের জন্য মোটেও মঙ্গল হবে না। বাংলাদেশের জনগণ জয়ী হবে। তার ফলশ্রুতিতে আপনাদের আগামী দিনের রাজনীতি কঠিন হয়ে পড়বে। সুতরাং জনগণের বিরুদ্ধে অবস্থান নিয়ে আপনারা টিকতে পারবে না।’,বুধবার (১১ জানুয়ারি) দুপুরে চট্টগ্রাম নগরের সিআরবি সাত রাস্তার মোড়ে বিএনপির কেন্দ্র ঘোষিত গণঅবস্থান কর্মসূচিতে প্রধান অতিথির বক্তব্যে এ কথা বলেন। সরকারের পদত্যাগ এবং বিএনপির ১০ দফা দাবিতে চট্টগ্রাম বিভাগীয় বিএনপি এই কর্মসূচির আয়োজন করে।,আমির খসরু বলেন, ‘সরকার আজ ভয়ে নিজেরা এত বেশি ভীত হয়ে গেছে তারা আমাদের ভয় দেখাতে চাচ্ছে। মানুষ যখন ভীত হয়ে আরেকজনকে ভয় দেখাতে চায়, তার অবস্থাটা আপনি বুঝতে পারছেন। এত ভীত তারা আজকে। কিন্তু বিএনপি নেতাকর্মীরা সে ভয়কে আজ জয় করে ফেলেছে। নেতাকর্মীরা প্রমাণ করেছে, শোভাযাত্রা, মিছিলে যত বাধা আসুক আমাদের নেতাকর্মীরা পিছপা হয় না। জীবন দিয়েছে। ইতিমধ্যে আমাদের ১৩ জন সহযোদ্ধা শহীদ হয়েছে। পিছপা হয়নি। খালেদা জিয়া ঘরবন্দি। বিএনপির মহাসচিব মির্জা ফখরুল ইসলাম আলমগীর, স্থায়ী কমিটির সদস্য মির্জা আব্বাসসহ অনেককে জেলে দেওয়া হয়েছে। আন্দোলনে কি ভাটা পড়েছে?’,তিনি বলেন, ‘আমরা বাড়িতে ফিরে যাচ্ছি না। যেখানেই হামলা হচ্ছে, বিএনপির নেতাকর্মীরা প্রতিরোধ করছে। আগামী দিনের আন্দোলনে আমাদের সবাইকে ঐক্যবদ্ধভাবে এগিয়ে যেতে হবে। আগামী ১৬ জানুয়ারি আমাদের পরবর্তী কর্মসূচি বিদ্যুতের দাম বৃদ্ধির প্রতিবাদে দেশের সব জেলা, উপজেলাগুলোতে প্রতিবাদ সভা হবে।’,বিএনপির এই নেতা বলেন, ‘আমাদের ১০ দফা আন্দোলনের অংশ হিসেবে এই অবস্থান কর্মসূচি দেওয়া হয়েছে। কর্মসূচির মাধ্যমে আরেকটি ধাপ আমরা এগিয়ে গেছি। পলোগ্রাউন্ডের জনসভার পর আজকে এবং ২৪ তারিখের গণমিছিলে চট্টগ্রামবাসী আবারও প্রমাণ করেছেন দখলদার, অবৈধ, অনির্বাচিত, ফ্যাসিস্ট সরকারকে জনগণ আর চায় না। আজকে আবারও বার্তা দিয়েছেন, দখলদার ফ্যাসিস্ট সরকার বিদায় হও। পরিষ্কার বার্তা।’,তিনি আরও বলেন বলেন, ‘আজকে গুম, খুন, হত্যা, মিথ্যা, গায়েবি মামলার মাধ্যমে বিএনপির এ আন্দোলনকে বাধাগ্রস্ত করার কোনও সুযোগ নেই। এ আন্দোলনের মালিকানা বাংলাদেশের জনগণ নিয়ে ফেলেছে। আন্দোলনের মালিকানা যখন জনগণ নিয়ে নেয় তখন সে আন্দোলনের প্রতিরোধ কেউ করতে পারবে না। সুতরাং নেতা যেই থাকুক বিএনপির- তার পেছনে এ আন্দোলন অব্যাহত থাকবে। বাংলাদেশের মানুষ এ আন্দোলনে সম্পৃক্ত হয়েছে। আর বাংলাদেশের মানুষ যখন সিদ্ধান্ত নিয়েছে, এই সরকারের থাকার কোনও সুযোগ নেই।’,চট্টগ্রাম মহানগর বিএনপির আহ্বায়ক ডা. শাহাদাত হোসেনের সভাপতিত্বে ও সদস্য সচিব আবুল হাশেম বক্করের পরিচালনায় প্রধান বক্তার বক্তব্য রাখেন- বিভাগীয় দলনেতা ও বিএনপির ভাইস চেয়ারম্যান মোহাম্মদ শাহাজাহান। বিশেষ অতিথির বক্তব্য রাখেন- বিএনপির ভাইস চেয়ারম্যান মীর মোহাম্মদ নাসির উদ্দিন, বিএনপির উপদেষ্টা আবুল খায়ের ভূঁইয়া, জয়নাল আবেদীন ফারুক, অধ্যাপক জয়নাল আবেদীন ভিপি, গোলাম আকবর খোন্দকার, এস এম ফজলুল হক, কেন্দ্রীয় বিএনপির সাংগঠনিক সম্পাদক মাহবুবের রহমান শামীম, দক্ষিণ জেলা বিএনপির আহ্বায়ক আবু সুফিয়ান।",bn,2023-01-11T23:12:28+06:00
Banglatribune,বাবার মোটরসাইকেল থেকে পড়ে প্রাণ গেলো মেয়ের,country,https://www.banglatribune.com/country/mymensing/781119/%E0%A6%AC%E0%A6%BE%E0%A6%AC%E0%A6%BE%E0%A6%B0-%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%AA%E0%A7%9C%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2%E0%A7%8B-%E0%A6%AE%E0%A7%87%E0%A7%9F%E0%A7%87%E0%A6%B0,"ময়মনসিংহে বাবার মোটরসাইকেল থেকে পড়ে ট্রাক চাপায় তোবা আক্তার (১৬) নামে এক শিক্ষার্থীর মৃত্যু হয়েছে। বুধবার (১১ জানুয়ারি) বিকাল ৫টার দিকে নগরীর চাইনামোড় ব্রিজে এই দুর্ঘটনা ঘটে। নিহত শিক্ষার্থী নেত্রকোনা জেলার কলমাকান্দা উপজেলার লিটন মিয়ার মেয়ে। এ বছর এসএসসি পাস করেছে সে।,ময়মনসিংহ কোতোয়ালি মডেল থানার ওসি শাহ কামাল আকন্দ এই তথ্য নিশ্চিত করে জানান, লিটন মিয়া তার মেয়ে তোবাকে নিয়ে মোটরসাইকেলে করে ময়মনসিংহ থেকে কলমাকান্দার দিকে যাচ্ছিলেন। পথিমধ্যে চাইনামোড় ব্রিজে ওঠার সময় মোটরসাইকেলের পেছন থেকে মেয়ে পড়ে যায়। একইসঙ্গে তার বাবাও মোটরসাইকেল নিয়ে পড়ে যান। এ সময় পিছন থেকে আসা একটি ট্রাক মেয়েকে চাপা দেয়। এতে ঘটনাস্থলেই তোবা মারা যায়। তবে তার বাবা তেমন কোনও আঘাত পাননি।,তিনি আরও জানান, পরে স্থানীয়রা থানায় খবর দিলে পুলিশ ঘটনাস্থলে গিয়ে লাশ উদ্ধার করে ময়মনসিংহ মেডিক্যাল কলেজ হাসপাতালের মর্গে নিয়ে যায়। এই ঘটনায় আইনি ব্যবস্থা প্রক্রিয়াধীন আছে।",bn,2023-01-11T22:41:15+06:00
Banglatribune,গুঁড়িয়ে দেওয়া হলো বরিশাল মোহামেডান স্পোর্টিং ক্লাব,country,https://www.banglatribune.com/country/barishal/781127/%E0%A6%97%E0%A7%81%E0%A6%81%E0%A7%9C%E0%A6%BF%E0%A7%9F%E0%A7%87-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%B9%E0%A6%B2%E0%A7%8B-%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%87%E0%A6%A1%E0%A6%BE%E0%A6%A8-%E0%A6%B8%E0%A7%8D%E0%A6%AA%E0%A7%8B%E0%A6%B0%E0%A7%8D%E0%A6%9F%E0%A6%BF%E0%A6%82-%E0%A6%95%E0%A7%8D%E0%A6%B2%E0%A6%BE%E0%A6%AC,"বরিশাল নগরীর কেন্দ্রীয় শহীদ মিনার সংলগ্ন ৮০ বছরের পুরনো মোহামেডান স্পোর্টিং ক্লাবের ভবনটি রাতের আঁধারে গুঁড়িয়ে দিয়েছে সিটি করপোরেশন। পূর্ব-নোটিশ ছাড়াই ভবনটি গুঁড়িয়ে দেওয়া হয়েছে বলে অভিযোগ সংশ্লিষ্টদের।,খোঁজ নিয়ে জানা গেছে, দক্ষিণাঞ্চলের ক্রীড়াঙ্গনকে গতিশীল করতে ১৯৪২ সালে ৩০ শতাংশ জমির ওপর মোহামেডান স্পোর্টিং ক্লাব প্রতিষ্ঠা করা হয়। শুরু থেকে খেলাধুলায় ক্লাবটি বিশেষ অবদান রেখে আসছিল। কিন্তু গত এক যুগের বেশি সময় ধরে ওই ক্লাব থেকে কেউ কোনও ধরনের খেলায় অংশ নেয়নি। সেখানে দিনরাত চলতো জুয়ার আসর।,নাম প্রকাশ না করার শর্তে একাধিক প্রত্যক্ষদর্শী জানিয়েছেন, মঙ্গলবার দিবাগত রাত ১২টার দিকে এক কাউন্সিলরের উপস্থিতিতে মোহামেডান স্পোর্টিং ক্লাবের টিনশেড আধাপাকা একতলা ভবনটি গুঁড়িয়ে দেওয়া হয়। একই সময়ে ট্রাকে করে ভাঙাচোরা জিনিসপত্র অন্যত্র সরিয়ে নেওয়া হয়।,মোহামেডান স্পোর্টিং ক্লাব পরিচালনা কমিটির সাবেক সভাপতি নগরীর হোটেল ব্যবসায়ী শফিকুল আলম গুলজার বলেন, ‘৮০ বছরের পুরনো ক্লাবটি গুঁড়িয়ে দেওয়ার আগে নোটিশ দেওয়া উচিত ছিল সিটি করপোরেশনের। কিন্তু কোনও ধরনের নোটিশ ছাড়াই রাতের আঁধারে ঐতিহ্যবাহী ক্লাবটি গুঁড়িয়ে দেওয়ায় ক্ষুব্ধ হয়েছি আমরা। তাছাড়া ক্লাবে বহু বছরের পুরনো জরুরি অনেক দলিলপত্র ছিল। ভেঙে ফেলায় সেগুলো উদ্ধার করা সম্ভব হয়নি।’,মোহামেডান স্পোর্টিং ক্লাবের সাবেক সাধারণ সম্পাদক সৈয়দ আহসান কবির বলেন, ‘ক্লাবটি ঢাকার মোহামেডান ক্লাব স্থাপনের আগে প্রতিষ্ঠিত। এ ক্লাবটি বরিশালের ঐতিহ্য। পূর্ব-নোটিশ ছাড়া এটিকে রাতের আঁধারে বুলডোজার দিয়ে গুঁড়িয়ে দেওয়ায় বরিশাল থেকে একটি ইতিহাসকে মাটি চাপা দেওয়া হলো।’,আহসান কবির আরও বলেন, ‘বিভিন্ন কারণে ২০১৪ সালের পর নতুন কমিটি গঠন হয়নি। তবে এর আগে এই ক্লাবের সভাপতির দায়িত্ব পালন করেছিলেন সাবেক রাষ্ট্রপতি আব্দুর রহমান বিশ্বাস, বিডি হাবিবুল্লাহ, লকিতুল্লাহ, সাবেক পৌরসভার চেয়ারম্যান গোলাম মাওলা, বর্তমান বিসিবির পরিচালক আলমগীর হোসেন আলোর মতো সম্মানিত ব্যক্তিরা।’,নাম প্রকাশ না করা শর্তে ক্লাবের এক সদস্য বলেন, ‘একসময় ওই জমি নবাবদের ছিল। তারাই ক্লাবের নামে জমি দলিল করে দিয়ে যান। এ কারণে দলিল মূলে মোহামেডান স্পোর্টিং ক্লাব ওই সম্পত্তির মালিক। কিন্তু রাতের আঁধারে ক্লাবটি গুঁড়িয়ে দেওয়ার কারণ বুঝলাম না। আশা করছি, সিটি করপোরেশন ইতিহাস রক্ষার্থে ক্লাবটি নতুনভাবে গড়ে ঐতিহ্য সংরক্ষণ করবে।’,এ ব্যাপারে সিটি করপোরেশনের প্রশাসনিক কর্মকর্তা স্বপন কুমার দাস বলেন, ‘সিটি করপোরেশন থেকে ওই ক্লাব উচ্ছেদ করা হয়েছে।’ তবে কি কারণে এবং এজন্য কোনও নোটিশ দেওয়া হয়েছে কিনা জানতে চাইলে তিনি বলেন, ‘এ বিষয়ে ফেসবুক লাইভে বিস্তারিত জানাবেন সিটি মেয়র। এর বেশি কিছু আমি বলতে পারবো না।’,জেলা পরিষদের চেয়ারম্যান অ্যাডভোকেট একেএম জাহাঙ্গীর বলেন, ‘মোহামেডান স্পোর্টিং ক্লাবটি গুঁড়িয়ে দিয়ে ভালো কাজ করেছে সিটি করপোরেশন। ওই ক্লাবের চলতো মদ ও গাঁজার আসর। এছাড়া ক্লাবটি খেলাধুলায় কোনও অবদান রেখেছে বলে আমার জানা নেই।’",bn,2023-01-11T23:32:33+06:00
Banglatribune,আমাদের ছেলে-মেয়েরা অপসংস্কৃতির দিকে ধাবিত হচ্ছে: শিক্ষামন্ত্রী,country,https://www.banglatribune.com/country/dhaka/781122/%E0%A6%86%E0%A6%AE%E0%A6%BE%E0%A6%A6%E0%A7%87%E0%A6%B0-%E0%A6%9B%E0%A7%87%E0%A6%B2%E0%A7%87-%E0%A6%AE%E0%A7%87%E0%A7%9F%E0%A7%87%E0%A6%B0%E0%A6%BE-%E0%A6%85%E0%A6%AA%E0%A6%B8%E0%A6%82%E0%A6%B8%E0%A7%8D%E0%A6%95%E0%A7%83%E0%A6%A4%E0%A6%BF%E0%A6%B0-%E0%A6%A6%E0%A6%BF%E0%A6%95%E0%A7%87-%E0%A6%A7%E0%A6%BE%E0%A6%AC%E0%A6%BF%E0%A6%A4-%E0%A6%B9%E0%A6%9A%E0%A7%8D%E0%A6%9B%E0%A7%87,"শিক্ষামন্ত্রী দীপু মনি বলেছেন, ‘আমাদের ছেলে-মেয়েরা বিদেশি সংস্কৃতি ও অপসংস্কৃতির দিকে ধাবিত হচ্ছে। আমাদের দেশীয় যে সংস্কৃতি আছে তা যদি আমাদের সন্তানদের মাঝে তুলে ধরতে না পারি, তাহলে তারা অন্য সংস্কৃতির দিকে যাওয়ার সুযোগ পাবে। তাই আমাদের দেশীয় সংস্কৃতি চর্চা বাড়াতে হবে।’,বুধবার (১১ জানুয়ারি) বিকালে মানিকগঞ্জের সিংগাইর উপজেলার গোলাইডাঙ্গা গ্রামে নাট্যকার অনন্য জামানের বাড়িতে এক উৎসবে প্রধান অতিথির বক্তব্যে তিনি এ কথা বলেন। এ সময় অন্যান্যদের মধ্যে উপস্থিত ছিলেন মানিকগঞ্জ-২ আসনের সংসদ সদস্য ও কণ্ঠশিল্পী মমতাজ বেগম, বাংলাদেশ গ্রাম থিয়েটারের প্রতিষ্ঠাতা নাসির উদ্দিন ইউসুফ, অতিরিক্ত জেলা প্রশাসক সানোয়ারুল হক, অতিরিক্ত পুলিশ সুপার ইমতিয়াজ মাহাবুব, উপজেলা নির্বাহী কর্মকর্তা দিপন দেবনাথ, অভিনেতা ও গায়ক শিমুল ইউসুফ, নাট্যকার অনন্য জামান প্রমুখ।,শিক্ষামন্ত্রী বলেন, ‘প্রতিটি উপজেলায় গ্রাম থিয়েটার মঞ্চ হলে আমাদের লোকজ রীতির যে সব নাট্যরীতি আছে, সঙ্গীত রীতি আছে সেগুলো পরিবেশন উপযোগী মঞ্চ হলে আমাদের সংস্কৃতি নতুন করে জাগরণ ঘটবে এবং বেগবান হবে। আমরা বাঙালি, আমাদের বাঙালি সংস্কৃতির যে ঐতিহ্য রয়েছে তাকে ধারণ করে আমরা সামনে এগিয়ে যেতে পারবো।’,তিনি বলেন, ‘আমাদের ভাষা ও সাহিত্য অত্যন্ত সমৃদ্ধ- এটি আমাদের বড় শক্তি। ভাষার জন্য আমাদের বিরাট ত্যাগ আছে, যা সারা বিশ্ব গ্রহণ করেছে। আমাদের এই সাহিত্য, সংস্কৃতির অতীত যেন না হারিয়ে ফেলি। এ জন্য গ্রাম থিয়েটার ফেডারেশন যেমন কাজ করছে, তেমনি সারা দেশে সংস্কৃতিকর্মীরাও কাজ করছেন। তৃণমূলের সংস্কৃতিকর্মীদের আমরা যদি উদ্বুদ্ধ করতে পারি, তাহলে আমাদের সংস্কৃতির ভাণ্ডার আরও সমৃদ্ধ হবে।’",bn,2023-01-11T22:54:12+06:00
Banglatribune,হাতকড়া-ডান্ডাবেড়ি নিয়ে মায়ের জানাজা পড়ানো বিএনপি নেতা জামিনে মুক্ত,country,https://www.banglatribune.com/country/dhaka/781128/%E0%A6%B9%E0%A6%BE%E0%A6%A4%E0%A6%95%E0%A7%9C%E0%A6%BE-%E0%A6%A1%E0%A6%BE%E0%A6%A8%E0%A7%8D%E0%A6%A1%E0%A6%BE%E0%A6%AC%E0%A7%87%E0%A7%9C%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%9C%E0%A6%BE%E0%A6%A8%E0%A6%BE%E0%A6%9C%E0%A6%BE-%E0%A6%AA%E0%A7%9C%E0%A6%BE%E0%A6%A8%E0%A7%8B-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF,"জামিনে মুক্তি পেয়েছেন হাতকড়া ও ডান্ডাবেড়ি নিয়ে মায়ের জানাজা পড়া গাজীপুরের বিএনপি নেতা আলী আজম। বুধবার (১১ জানুয়ারি) সন্ধ্যায় কারামুক্ত হন তিনি। আলী আজম গাজীপুরের কালিয়াকৈর উপজেলার বোয়ালী গ্রামের উম্মত আলীর ছেলে ও উপজেলার বোয়ালী ইউনিয়ন বিএনপির সভাপতি।,রাজনৈতিক মামলায় এক মাস ৯ দিন কারাভোগের পর তিনি মুক্তি পান। আলী আজমের আইনজীবী আনিসুর রহমান বিষয়টি নিশ্চিত করেছেন।,আনিসুর রহমান বলেন, ‘কালিয়াকৈরের চন্দ্রা এলাকায় আওয়ামী লীগ কার্যালয়ে হামলা ও ভাঙচুরের ঘটনায় করা একটি মামলায় গত ২ ডিসেম্বর আলী আজমকে গ্রেফতার করে পুলিশ। কারাগারে থাকা অবস্থায় গত ১৮ ডিসেম্বর তার মা সাহেরা বেগম বার্ধক্যজনিত কারণে মারা যান। মাকে শেষবারের মতো দেখতে এবং নিজে মায়ের জানাজা পড়ানোর জন্য গত ১৯ ডিসেম্বর জেলা প্রশাসক বরাবর আইনজীবীর মাধ্যমে প্যারোলে মুক্তির আবেদন করেন। ২০ ডিসেম্বর তিন ঘণ্টার জন্য প্যারোলে মুক্তি পান। প্যারোলে মুক্তি পেয়ে সকাল ১০টায় নিজ বাড়িতে উপস্থিত হয়ে বেলা ১১টায় হাতকড়া ও ডান্ডাবেড়ি পরা অবস্থায় মায়ের জানাজা পড়ান আলী আজম। মায়ের দাফন শেষে আবার কারাগারে নিয়ে যাওয়া হয় তাকে। জানাজা থেকে দাফন পর্যন্ত পুরো সময় হাতকড়া ও ডান্ডাবেড়ি পরা অবস্থায় ছিলেন।’,তিনি আরও বলেন, ‘হাতকড়া ও ডান্ডাবেড়ি নিয়ে মায়ের জানাজা পড়ানোর সংবাদ গণমাধ্যমে প্রকাশিত হলে আলোচনা-সমালোচনার সৃষ্টি হয়। এ অবস্থায় গাজীপুর জুডিশিয়াল ম্যাজিস্ট্রেট আদালত-১-এর বিচারক নাজমুন নাহারের কাছে জামিনের আবেদন করা হয়। পরে বিস্তারিত জেনে তার জামিন মঞ্জুর করেন বিচারক। জামিনের কাগজ কারাগারে পাঠানো হলে তা যাচাই-বাছাই করে সন্ধ্যায় তাকে মুক্তি দেওয়া হয়।’",bn,2023-01-11T23:46:28+06:00
Banglatribune,দুই ছেলেকে দেখতে এসে অগ্নিদগ্ধ হয়ে মায়ের মৃত্যু,country,https://www.banglatribune.com/country/dhaka/781129/%E0%A6%A6%E0%A7%81%E0%A6%87-%E0%A6%9B%E0%A7%87%E0%A6%B2%E0%A7%87%E0%A6%95%E0%A7%87-%E0%A6%A6%E0%A7%87%E0%A6%96%E0%A6%A4%E0%A7%87-%E0%A6%8F%E0%A6%B8%E0%A7%87-%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%A6%E0%A6%97%E0%A7%8D%E0%A6%A7-%E0%A6%B9%E0%A7%9F%E0%A7%87-%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"গাজীপুরে দুই ছেলেকে দেখতে এসে অগ্নিদগ্ধ হয়ে মারা গেছেন মা কদরজান বেগম (৬৫)। তিনি ময়মনসিংহের ফুলপুর উপজেলার গুমগাঁও গ্রামের আব্দুল হাকিমের স্ত্রী। ,বুধবার (১১ জানুয়ারি) সকাল সাড়ে ১০টার দিকে গাজীপুর মহানগরের মারিয়ালি কলাবাগান এলাকার মমতাজ বেগমের ভাড়া বাড়িতে এ ঘটনা ঘটে।,পরিবারের বরাত দিয়ে গাজীপুর মেট্রোপলিটন সদর থানার ওসি জিয়াউল ইসলাম বলেন, ‘কদরজানের দুই ছেলে কলাবাগান এলাকায় ভাড়া বাসায় থেকে রিকশা চালিয়ে জীবিকা নির্বাহ করেন। ময়মনসিংহের ফুলপুরের বাড়ি থেকে তিন দিন আগে কদরজান ছেলেদের দেখতে আসেন। মায়ের রান্না করার কষ্টের কথা চিন্তা করে নষ্ট গ্যাস সিলিন্ডার দোকান নিয়ে মেরামত করে বাসায় নিয়ে আসেন ছেলেরা। সকাল ৮টার দিকে ছেলেরা কাজে বের হন। সকাল সাড়ে ১০টার দিকে রান্না করার জন্য যান কদরজান। এ সময় গ্যাস সিলিন্ডার চালু করলে বিস্ফোরণ ঘটে অগ্নিদগ্ধ হন।’,গাজীপুর ফায়ার সার্ভিসের উপ-সহকারী পরিচালক আব্দুল্লাহ আল আরেফিন বলেন, ‘সকালে রান্না করতে যান কদরজান। গ্যাস সিলিন্ডারের লাইন চালু করা মাত্রই লিকেজ থেকে অগ্নিকাণ্ডের ঘটনা ঘটে। স্থানীয়রা ফায়ার সার্ভিসকে খবর দিলে ঘটনাস্থলে গিয়ে কদরজানকে অগ্নিদগ্ধ অবস্থায় মৃত দেখতে যান। আগুনে ঘরে থাকা সব মালামাল পুড়ে ছাই হয়ে গেছে।’,ওসি জিয়াউল ইসলাম বলেন, ‘সুরতহাল প্রতিবেদন করে কোনও অভিযোগ না থাকায় লাশ ছেলেদের বুঝিয়ে দেওয়া হয়েছে।’",bn,2023-01-12T00:01:00+06:00
Banglatribune,চুরি করা আইফোন অনলাইনে বিজ্ঞাপন দিয়ে বিক্রি,others,https://www.banglatribune.com/others/781120/%E0%A6%9A%E0%A7%81%E0%A6%B0%E0%A6%BF-%E0%A6%95%E0%A6%B0%E0%A6%BE-%E0%A6%86%E0%A6%87%E0%A6%AB%E0%A7%8B%E0%A6%A8-%E0%A6%85%E0%A6%A8%E0%A6%B2%E0%A6%BE%E0%A6%87%E0%A6%A8%E0%A7%87-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%AA%E0%A6%A8-%E0%A6%A6%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF,"রিজওয়ানুর আহম্মেদ শরীফ বাসে উঠে টার্গেট করে যাত্রীদের পাশে বসে। আইনফোন ছাড়া চুরি করে না সে। যাত্রাবাড়ী মোড় থেকে উঠে সায়দাবাদ পর্যন্ত এক কিলোমিটার পথে মোবাইল ফোন চুরি করে আবার সে বাস থেকে নেমে যায়। ওই পথে বাসে যাত্রীর চাপ কম থাকায় তার জন্য বড় সুযোগ। এছাড়া অন্যদের কাছ থেকেও চুরি করা আইফোন কেনে রিজওয়ানুর। পরে চুরি করা আইনফোন অনলাইনে বিজ্ঞাপন দিয়ে বেশি দামে বিক্রি করে সে। চোরাই ফোনসহ গ্রেফতার হওয়া রিজওয়ানুর পুলিশকে এ তথ্য জানিয়েছে।  ,বাংলাদেশ বিশ্ববিদ্যালয়ের শেষ বর্ষের শিক্ষার্থী মো. তৌকির। আমেরিকা থেকে বড় ভাইয়ের পাঠানো শখের আইফোন হারানোর কথা ভুলতে পারছিলেন না তিনি।  ভয়ে পরিবারের কাছেও মোবাইল চুরি হওয়ার বিষয়টি প্রকাশ করেননি। ২৮ ডিসেম্বর ব্যক্তিগত কাজে পল্লবী থেকে যাত্রাবাড়ী গিয়েছিলেন তিনি। সেখান থেকে ফেরার পথে পাশের আসনে বসা ব্যক্তিই তার  ফোনটি চুরি করেন। ওই সময় তার (চোর) পিছুও নিয়েছিলেন তৌকির, কিন্তু চোরকে ধরতে পারেননি। পরে  যাত্রাবাড়ী থানায় মামলা করেন তিনি।,বুধবার ‍(১১ জানুয়ারি) সন্ধ্যায় বাংলা ট্রিবিউনকে এসব তথ্য জানান তৌকির। তিনি বলেন, ‘‘ওই দিন বিকালে যাত্রাবাড়ী চৌরাস্তা থেকে ‘শিকর’ বাসে উঠি। বাস সায়দাবাদ জনপথের মোড় পৌঁছালে দীর্ঘ সময় ট্রাফিক জ্যাম আটকে থাকায় বাসের মধ্যে ঘুম চলে আসে। পরে বাস চলা শুরু করলে ঘুম ভেঙে যায়। মায়ের কাছে ফোন দেওয়ার জন্য পকেটে হাত দিয়ে দেখি, ফোন নেই। পাশের লোকটাও নেই। আশপাশের মানুষ জানায়, ওই লোকটি বাস থেকে নেমে গেছে।’,ভুক্তভোগীর ভাষ্য, আমিও বাস থেকে নেমে দেখি— সেই লোক পালিয়ে যাচ্ছে। পিছু নিয়ে কিছু পথ গেলেও তার আর খোঁজ পাইনি। পরে মন খারাপ হয়ে যায় এবং থানায় গিয়ে মামলা করি। অবশেষে  মঙ্গলবার (১০ জানুয়ারি) ফোনটা ফিরিয়ে দেয় যাত্রাবাড়ী থানার পুলিশ। কিন্তু এখনও ওই ডিপ্রেশন  থেকে বের হতে পারিনি। কীভাবে আমার পকেট থেকে বাসভর্তি মানুষের মাঝে ফোনটা বের করে নিলো, ভাবা যায়!’,ঢাকা মহানগর পুলিশের ওয়ারী ডেমরা জোনের সহকারী পুলিশ কমিশনার (এসি) মধুসূদন দাস বাংলা ট্রিবিউনকে বলেন, ‘রাজধানীর যাত্রাবাড়ী থানায় গত ২৮ ডিসেম্বর মোবাইল চুরির ঘটনায় একটি মামলা হয়। ওই ঘটনার তদন্ত নেমে তথ্য-উপাত্ত বিশ্লেষণ ও প্রযুক্তির সহায়তায় বুধবার ভোরে সায়েদাবাদ এলাকায় অভিযান চালিয়ে অভিযুক্ত রিজওয়ানুর আহম্মেদ শরীফকে নিজ বাসা থেকে গ্রেফতার করে পুলিশ। গ্রেফতারের পর তার কাছ থেকে ১০টি চোরাই আইফোন উদ্ধার করা হয়। এর মধ্যে  মামলার বাদী তৌকিরের চুরি হওয়া আইফোনটিও পাওয়া গেছে।’,এসি মধুসূদন দাস বলেন, ‘রিজওয়ানুর আইফোন ছাড়া চুরি করে না। আর চুরি করা মোবাইল ফোন সে খোলা বাজার ও পরিচিতদের কাছেও বিক্রি করতো না। সে অনলাইনে  চোরাই মোবাইল ফোন বিক্রি করে আসছিল। রিজওয়ানুরের বাসা যাত্রাবাড়ী এলাকায় হওয়ায় সে যাত্রাবাড়ী-সায়দাবাদ বাস স্টান্ড এলাকায় মোবাইল ফোন চুরি করে আসছিল।’,পুলিশ জানায়, আসামি রিজওয়ানুর আট বছর ধরে বিভিন্ন ব্রান্ডের দামি মোবাইল ফোন নিজে চুরি করে সেই ফোন অনলাইনে বিজ্ঞাপন দিয়ে বিক্রি করতো, পুলিশের প্রাথমিক জিজ্ঞাসাবাদে এ তথ্য সে স্বীকার করেছে।",bn,2023-01-11T23:59:00+06:00
Banglatribune,অসদাচরণ ও পলায়নের অভিযোগে অতিরিক্ত পুলিশ সুপার বরখাস্ত,others,https://www.banglatribune.com/others/781132/%E0%A6%85%E0%A6%B8%E0%A6%A6%E0%A6%BE%E0%A6%9A%E0%A6%B0%E0%A6%A3-%E0%A6%93-%E0%A6%AA%E0%A6%B2%E0%A6%BE%E0%A7%9F%E0%A6%A8%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%85%E0%A6%A4%E0%A6%BF%E0%A6%B0%E0%A6%BF%E0%A6%95%E0%A7%8D%E0%A6%A4-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%B8%E0%A7%81%E0%A6%AA%E0%A6%BE%E0%A6%B0,"‘অসদাচরণ’ ও ‘পলায়ন’ –এর অভিযোগে অতিরিক্ত পুলিশ সুপার সেতুয়া পারভীনকে (বিপি-৭৯০৬১০৯৮১৪) চাকরি থেকে অপসারণ করা হয়েছে। অবশ্য এর আগে তাকে এসব অভিযোগে সাময়িকভাবে বরখাস্ত করা হয়েছিল। স্বরাষ্ট্র মন্ত্রণালয়ের এক প্রজ্ঞাপনে বুধবার (১১ জানুয়ারি) এ তথ্য জানানো হয়েছে।,স্বরাষ্ট্র মন্ত্রণালয়ের সিনিয়র সচিব মো. আমিনুল ইসলাম খানের গত ৫ জানুয়ারি স্বাক্ষরিত প্রজ্ঞাপনে বলা হয়, অতিরিক্ত পুলিশ সুপার সেতুয়া পারভীনকে ২০১৮ সালের ২৯ জানুয়ারি ঢাকার উত্তরা ১১ এপিবিএন থেকে বরিশালের অতিরিক্ত উপ-পুলিশ কমিশনার হিসেবে বদলি করা হয়। কিন্তু সেই আদেশ অনুযায়ী তিনি নতুন কর্মস্থলে যোগদান করেননি। ঊর্ধ্বতন কর্তৃপক্ষের বৈধ আদেশ প্রতিপালন না করা এবং বদলিকৃত কর্মস্থলে যোগদান হতে বিরত থাকা সংক্রান্ত উত্থাপিত অভিযোগ অনুসন্ধানকালে অনুসন্ধানকারী কর্মকর্তার একাধিক নোটিশ পাওয়া সত্ত্বেও তিনি কোনও লিখিত জবাব প্রদান করেননি। ২০১৮ সালের ১১ নভেম্বর থেকে তিনি কর্মস্থলে না এসে বাসায় অবস্থান করেছেন এবং বেতন ভাতাদি উত্তোলন করেছেন।,প্রজ্ঞাপনে আরও বলা হয়, পুলিশ অধিদফতরে সংযুক্ত ও সাময়িক বরখাস্ত হওয়া অতিরিক্ত পুলিশ সুপার সেতুয়া পারভীনের বিরুদ্ধে সরকারি কর্মচারী (শৃঙ্খলা ও আপিল) বিধিমালা, ২০১৮ এর ৩(খ) ও ৩(গ) বিধি অনুযায়ী যথাক্রমে ‘অসদাচরণ’ ও ‘পলায়ন’ এর অভিযোগ প্রমাণিত হওয়ায় একই বিধিমালার বিধি ৪ এর উপ-বিধি ৩(গ) মোতাবেক ‘চাকরি হইতে অপসারণ’ গুরুদণ্ড প্রদানের প্রস্তাবের বিষয়ে মহামান্য রাষ্ট্রপতি সদয় সম্মতি জ্ঞাপন করেছেন। তাই তাকে নিয়মানুযায়ী ‘চাকরি হইতে অপসারণ’ গুরুদণ্ড প্রদান করা হলো। একইসঙ্গে এ বিভাগের ২০২১ সালের ২১ মার্চের ৭৮ নম্বর প্রজ্ঞাপনমূলে তার সাময়িক বরখাস্তের আদেশ প্রত্যাহার করা হলো।",bn,2023-01-12T02:21:59+06:00
Banglatribune,মুসল্লিদের পদচারণায় দুই দিন আগেই মুখর টঙ্গির ইজতেমা ময়দান,country,https://www.banglatribune.com/country/dhaka/781134/%E0%A6%AE%E0%A7%81%E0%A6%B8%E0%A6%B2%E0%A7%8D%E0%A6%B2%E0%A6%BF%E0%A6%A6%E0%A7%87%E0%A6%B0-%E0%A6%AA%E0%A6%A6%E0%A6%9A%E0%A6%BE%E0%A6%B0%E0%A6%A3%E0%A6%BE%E0%A7%9F-%E0%A6%A6%E0%A7%81%E0%A6%87-%E0%A6%A6%E0%A6%BF%E0%A6%A8-%E0%A6%86%E0%A6%97%E0%A7%87%E0%A6%87-%E0%A6%AE%E0%A7%81%E0%A6%96%E0%A6%B0-%E0%A6%9F%E0%A6%99%E0%A7%8D%E0%A6%97%E0%A6%BF%E0%A6%B0,"বিশ্ব ইজতেমার প্রথম পর্ব শুরু হচ্ছে শুক্রবার (১৩ জানুয়ারি) থেকে। তবে এর দুই দিন আগেই বুধবার (১১ জানুয়ারি) থেকেই হাজার হাজার মুসল্লি টঙ্গীর ইজতেমা ময়দানে এসে অবস্থান নিয়েছেন। মুসল্লির দল মাঠের ভেতরে ঢুকে নিজ নিজ জেলার ‘খিত্তা’য় অবস্থান নিতে শুরু করেছেন। হাজার হাজার মুসল্লির উপস্থিতিতে ইজতেমা ময়দান প্রায় পূর্ণ হয়ে গেছে।,করোনার কারণে বিশ্ব ইজতেমা দুই বছর বন্ধ থাকার পর এবার আগামী শুক্রবার থেকে প্রথম পর্বের তিন দিনব্যাপী বিশ্ব ইজতেমা ১৩, ১৪ ও ১৫ জানুয়ারি টঙ্গী তুরাগ নদীর তীরে অনুষ্ঠিত হচ্ছে। চার দিন বিরতি দিয়ে ২০, ২১ ও ২২ জানুয়ারি অনুষ্ঠিত হবে দ্বিতীয় পর্বের বিশ্ব ইজতেমা। প্রথম পর্বের নেতৃত্ব দিচ্ছেন আলেম-ওলামা গ্রুপের যোবায়েরপন্থী অনুসারীরা। দ্বিতীয় পর্বের নেতৃত্বে থাকছেন আদি তাবলিগ জামাতের নয়া দিল্লির মুরুব্বি মাওলানা সাদপন্থী গ্রুপের অনুসারী মুসল্লিরা।,বুধবার (১১ জানুয়ারি) ইজতেমা ময়দান এলাকা ঘুরে দেখা গেছে, বাস, ট্রাক, ট্রেন পায়ে হেঁটে মুসল্লিরা টঙ্গীর ইজতেমা ময়দানে আসছেন। করোনার কারণে গত দুবছর ইজতেমা অনুষ্ঠিত না হওয়ায় এবার তাবলিগের এ মহাসম্মেলনে যোগ দিতে আগেভাগেই এবার মুসল্লিরা মাঠে এসে উপস্থিত হচ্ছেন। ময়দানে আসা মুসল্লিদের জমিয়ে রাখতে বৃহস্পতিবার (১২ জানুয়ারি) বাদ ফজর থেকে শুরু হবে আ’ম বয়ান। শীত উপেক্ষা করে বুধবার দুপুরের পর থেকেই দেশের বিভিন্ন অঞ্চল থেকে মুসল্লিরা ইজতেমা ময়দানে নির্ধারিত খিত্তায় এসে অবস্থান নিচ্ছেন। বুধবার সন্ধ্যার আগেই প্রায় পুরো ময়দান পূর্ণ হয়ে গেছে। ঢাকার কেন্দ্র থেকে প্রায় ২২ কিলোমিটার উত্তরে তুরাগ নদীর তীরে প্রায় ১ বর্গ কিলোমিটার এলাকাব্যাপী এ বিশ্ব ইজতেমার আয়োজন করা হয়েছে।  , ,বিশ্ব ইজতেমার আয়োজক কমিটির সদস্য প্রকৌশলী আব্দুন নূর জানান, প্রায় দুই মাস ধরে স্বেচ্ছাশ্রমের ভিত্তিতে তাবলিগ অনুসারী মুসল্লিরা ইজতেমা মাঠের প্রস্তুতি প্রায় সকল কাজ শেষ করেছেন। প্রায় ১ বর্গ কিলোমিটারের বিশাল মাঠটিকে বাঁশের খুঁটির উপর চটের ছাউনির প্যান্ডেল নির্মাণ করা হয়েছে। মুসল্লিদের বয়ান শোনার জন্য লাগানো হয়েছে বিশেষ ছাতা মাইক। বয়ান ও দোয়া মঞ্চ ছাড়া নামাজের মিম্বরও তৈরি করা হয়েছে আলাদাভাবে। দেশীয় তাবলিগের মুসল্লিদের জন্য জেলাওয়ারি আলাদা আলাদা স্থান (খিত্তা) ভাগ করা হয়েছে।,বিদেশি তাবলিগ অনুসারী মুসল্লিদের জন্য মাঠের উত্তর-পশ্চিম কোণে আধুনিক সুবিধা সম্বলিত আলাদা থাকা-খাওয়ার ব্যবস্থা করা হয়েছে। পুরো ময়দান এলাকায় থাকছে গাজীপুর জেলা প্রশাসন, গাজীপুর সিটি করপোরেশন, পুলিশ, র‌্যাবের কন্ট্রোল রুম। আরব, ইউরোপসহ কয়েকটি দেশের মুসল্লিরাও ইতোমধ্যে ইজতেমা মাঠের বিদেশি মেহমানদের প্যান্ডেলে অবস্থান নিয়েছেন।,গাজীপুরের জেলা প্রশাসক (ডিসি) আনিসুর রহমান জানান, গাজীপুর জেলা প্রশাসনের নির্বাহী ম্যাজিস্ট্রট টিম টহলে থাকবেন পুরো টঙ্গী জুড়ে। বুধবার সকালে ইজতেমা মাঠে দুটি গভীর নলকূপের উদ্বোধন করেন স্থানীয় এমপি যুব ও ক্রীড়া প্রতিমন্ত্রী জাহিদ আহসান রাসেল। বয়ান মঞ্চ করা হয়েছে ইজতেমা মাঠের পশ্চিম-উত্তরে মাঝ বরাবর।,জনস্বাস্থ্য প্রকৌশল অধিদপ্তরের নির্বাহী প্রকৌশলী আলমগীর মিয়া জানান, ৩১টি টয়লেট বিল্ডিংয়ে এক সঙ্গে ৯ হাজার মুসল্লি তাদের প্রস্রাব-পায়খানার কাজ সম্পন্ন করতে পারবেন। বিআরটিসি এবং বাংলাদেশ রেলওয়ে ইজতেমার মুসল্লিদের আনা নেওয়ায় বিশেষ বাস ট্রেন সার্ভিসের ব্যবস্থা নিয়েছে। ইজতেমা ময়দানের পশ্চিম পাশে তুরাগ নদীর উপর বাংলাদেশ সেনাবাহিনী ৫টি ভাসমান সেতু নির্মাণ করেছে মুসল্লিদের এপার-ওপার হওয়ার জন্য।, ,গাজীপুর মেট্রোপলিটন পুলি (জিএমপি’র) কমিশনার মোল্যা নজরুল ইসলাম জানান, ইজতেমা ময়দান ও আশপাশের এলাকায় সর্বোচ্চ নিরাপত্তা ব্যবস্থা নেয়া হয়েছে। দুই পর্বে পোশাকে, সাদা পোশাকে পুলিশসহ বিভিন্ন আইনশৃঙ্খলার দায়িত্বে থাকবেন ১০ সহস্রাধিক সদস্য। গাজীপুর মেট্টোপলিটন পুলিশ বিভাগ ১৪টি কন্ট্রোলরুম তৈরি করেছে। র‌্যাবের কন্ট্রোল রুম থাকবে, ডিএমপি তার এলাকায় কন্ট্রোল রুম খুলেছে, ওয়াচ টাওয়ার, রুফটফ ডিউটিসহ সিআইডি, নৌপুলিশ, অবজারভারভেশন টিম থাকবে, র‌্যাবের হেলিকপ্টার টহল থাকবে। ডগ স্কোয়াড টিম, মোবাইল পেট্টোল টিম, বোম ডিস্পোজাল টিম থাকবে। ১০হাজারেরও বেশি পুলিশ আনসার, র‌্যাব সদস্য পোশাক এবং সাদা পোষাকে ইজতেমার ভেতর বাহিরসহ টঙ্গী উত্তররার পুরো এলাকায় ছড়িয়ে ছিটিয়ে অবস্থান করবেন।,শহীদ আহসান উল্লাহ মাস্টার জেনারেল হাসপাতালের তত্ত্বাবধায়ক জাহাঙ্গীর আলম জানান, স্বাস্থ্য বিভাগের সেবা কার্যক্রম প্রস্তুতি প্রায় সম্পন্ন হয়েছে। মুসল্লিদের বিনামূল্যে স্বাস্থ্য সেবা নিশ্চিতকরণে স্বাস্থ্য বিভাগ পাঁচটি ক্যাম্প স্থাপন কাজ চলছে। এখান থেকে ২৪ ঘণ্টা মুসল্লিদের বিনামূল্যে ওষুধ ও চিকিৎসাসেবা প্রদান করা হবে। এসব ফ্রি মেডিক্যাল ক্যাম্প ছাড়াও টঙ্গী হাসপাতালে ডায়েরিয়া, অ্যাজমা, ট্রমা, বক্ষব্যাধি, ডেঙ্গু, নাক-কান-গলা, চক্ষু ও বার্ন ইউনিটের কার্যক্রম চলবে। এজন্য পর্যাপ্ত বেডও থাকবে। ইজতেমা উপলক্ষে টঙ্গীর এ হাসপাতালে সাতটি বিশেষজ্ঞ চিকিৎসক দল মোতায়েন থাকবে। এছাড়া বেসরকারি উদ্যোগে বিভিন্ন প্রতিষ্ঠান ও সংগঠনের পক্ষ থেকেও ক্যাম্প বিন্যামূল্যে চিকিৎসা দেবে। চিকিৎসা বিভাগ ছাড়াও বিদ্যুৎ, ফায়ার সার্ভিস সার্বক্ষণিক সেবাদান অব্যাহত রাখবে।, ,টঙ্গীর বিশ্ব ইজতেমায় বিদেশি মুসল্লি যারা আসেন তাদের এয়ারপোর্টে ইজতেমা আয়োজকরা রিসিভ করে থাকেন। বিদেশি মুসল্লিরা যাতে স্বাচ্ছন্দে ইজতেমায় আসতে পারেন সেজন্য ইমিগ্রেশন থেকে বিশেষ ব্যবস্থা নেওয়া হয়েছে। পকেটমারসহ নানা অপরাধ কার্যকলাপ রুখতে পেট্রোল টিম ও মোবাইল কোর্ট কাজ করবে। থাকবে ওয়াচ টাওয়ার ও সিসি ক্যামেরার মাধ্যমে পর্যবেক্ষণ।,এদিকে টঙ্গীর শহীদ আহসান উল্লাহ মাস্টার জেনারেল হাসপাতাল ২০১৭ সালে আড়াই’শ শয্যায় উন্নীত হয়। হাসপাতালটি ১৮টি কেবিন চালু হচ্ছে। বুধবার বিকালে হাসপাতাল পরিদর্শনে এসে যুব ও ক্রীড়া প্রতিমন্ত্রী জাহিদ আহসান রাসেল বলেন, ‘সরকারের আর্থিক সীমাবদ্ধতা থাকায় একসঙ্গে সবকিছু করা সম্ভব নয়। ২০১৭ সালে সাধারণ বেড চালু করলেও কেবিন চালু করা সম্ভব হয়নি। হাসপাতালের তত্ত্বাবধায়কসহ সকলের অনুরোধে শহীদ আহসান উল্লাহ মাস্টার ফাউন্ডেশনের পক্ষ থেকে ১৮টি কক্ষের জন্য অত্যাধুনিক ১৮ টি বেড উপহার দিয়েছি। রোগীদের কেবিনে থাকার যে প্রত্যাশা ছিল এখন তাদের সেই প্রত্যাশা পূরণ হবে। আগে কেবিন না থাকায় তারা ঢাকার বিভিন্ন হাসপাতালে চলে যেতে হচ্ছে। এখন তারা বাড়ির কাছে ভালো সেবাটা পাওয়ার ক্ষেত্রে আর কোনো বাধা থাকলো না। ওই ফাউন্ডেশনের পক্ষ থেকে এ হাসপাতালের কেবিনে বেড দিতে পেরে ভালো লাগছে।’",bn,2023-01-12T05:16:40+06:00
Banglatribune,ফাইনালে ওমানকে হারাতে চায় বাংলাদেশ,sport,https://www.banglatribune.com/sport/hockey/781130/%E0%A6%AB%E0%A6%BE%E0%A6%87%E0%A6%A8%E0%A6%BE%E0%A6%B2%E0%A7%87-%E0%A6%93%E0%A6%AE%E0%A6%BE%E0%A6%A8%E0%A6%95%E0%A7%87-%E0%A6%B9%E0%A6%BE%E0%A6%B0%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A7%9F-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6,"থাইল্যান্ডের বিপক্ষে ঘাম ঝড়াতে হয়েছে বাংলাদেশকে। তারপরও চতুর্থ কোয়ার্টারে এসে ১০ মিনিটে তিন গোল দিয়ে এএইচএফ অনূর্ধ্ব-২১ চ্যাম্পিয়নশিপে থাইদের হারিয়ে ফাইনালে জায়গা হয়েছে। বৃহস্পতিবার (১২ জানুয়ারি) জুনিয়র হকির এই টুর্নামেন্টে ফাইনালে প্রতিপক্ষ আরেক ফেভারিট ওমান। মাস্কটের সুলতান কাবুস স্পোর্টস কমপ্লেক্সে বাংলাদেশ সময় রাত ৮টায় হবে ম্যাচটি।,ফাইনালকে সামনে রেখে বাংলাদেশ দল সতর্ক। এমনিতে গত কয়েক বছরে ওমান হয়ে উঠেছে চির প্রতিদ্বন্দ্বীর মতো। দুই দলের মধ্যে শক্তির দিক দিয়ে তেমন কোনও পার্থক্য নেই। তাই তো বাংলাদেশ কোচ মামুনুর রশীদ মাস্কট থেকে বাংলা ট্রিবিউনকে বলেছেন, ‘ওমান দল নিঃসন্দেহে ভালো দল। তাদের বিপক্ষে আমাদের লড়াই হবে। এমনিতে ওরা চার মাস ধরে অনুশীলনের মধ্যে আছে। প্রস্তুতি ম্যাচ খেলেছে ১৫টির মতো। নতুন করে তাদের নিয়ে বলার কিছু নেই।’,সেমিফাইনালে বাংলাদেশ ৩-০ গোলে থাইল্যান্ডকে হারিয়েছে। একই মাঠে রাতে অন্য সেমিফাইনালে ওমান ৫-০ গোলে জিতেছে উজবেকিস্তানের বিপক্ষে। ফাইনালে প্রতিপক্ষের যতই প্রস্তুতি ভালো হোক না কেন, বাংলাদেশের আত্মবিশ্বাসে কমতি নেই। মামুনুর বলছিলেন, ‘আমরা আমাদের সেরাটা দেওয়ার চেষ্টা করবো। কোনোভাবেই হাল ছাড়বো না। তবে ম্যাচটি যে বেশ ভালো প্রতিদ্বন্দ্বিতা হবে তা বলেই দেওয়া যায়।’,দলের সর্বোচ্চ স্কোরার আমিরুল ইসলামও আশাবাদী, ‘থাইল্যান্ডের বিপক্ষে আমি গোল পাইনি। ফাইনালে ভালো খেলার চেষ্টা করবো।’",bn,2023-01-12T00:59:25+06:00
Banglatribune,"বিশ্বকাপের ছুটি কাটিয়ে ফিরেই মেসির গোল, জয় পেলো পিএসজি",sport,https://www.banglatribune.com/sport/football/781133/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%95%E0%A6%BE%E0%A6%AA%E0%A7%87%E0%A6%B0-%E0%A6%9B%E0%A7%81%E0%A6%9F%E0%A6%BF-%E0%A6%95%E0%A6%BE%E0%A6%9F%E0%A6%BF%E0%A7%9F%E0%A7%87-%E0%A6%AB%E0%A6%BF%E0%A6%B0%E0%A7%87%E0%A6%87-%E0%A6%AE%E0%A7%87%E0%A6%B8%E0%A6%BF%E0%A6%B0-%E0%A6%97%E0%A7%8B%E0%A6%B2-%E0%A6%9C%E0%A7%9F-%E0%A6%AA%E0%A7%87%E0%A6%B2%E0%A7%8B,"অবশেষে মাঠে ফিরেছেন লিওনেল মেসি। ছুটি কাটিয়ে ফ্রেঞ্চ লিগ ওয়ান-এর ম্যাচে খেলতে নেমে গোলের দেখা পেয়েছেন আর্জেন্টিনার অধিনায়ক। অঁজার্স এসসিও-এর বিপক্ষে বুধবার দিবাগত রাতে ম্যাচে ২-০ গোলে জয় পেয়ে পিএসজি। তবে ‘ব্যক্তিগত কারণে‘ এই দলে ছিলেন না ফরাসি তারকা কিলিয়ান এমবাপ্পে।,বিশ্বকাপের পর প্রথম তিন ম্যাচে মেসিকে পায়নি পিএসজি। এই ম্যাচেই মেসির সঙ্গে খেলায় ফিরেছেন ব্রাজিলিয়ান তারকা নেইমারও। মেসি-নেইমার বিহীন লিগে নিজেদের শেষ ম্যাচে লেন্সের বিপক্ষে ৩-১ গোলে হেরেছিল পিএসজি। ,মেসি-নেইমার জুটিকে নিয়ে উজ্জীবিত পিএসজি মাঠে নেমেই দাপট দেখায়। ম্যাচের পাঁচ মিনিটের মাথায় গোলের দেখা পায় পিএসজি। ডান পাশ থেকে নিচু করে পাস দেন ফরাসি তারকা নরডি মুকিএল। বক্সের মাঝামাঝি থেকে শট নিয়ে জাল কাঁপান ফ্রান্স আন্ডার-২০ দলের ফরোয়ার্ড হুগো একিটি।,ম্যাচের ২৫ মিনিটের মাথায় রামোস স্কোর প্রায় দ্বিগুণ করেই ফেলছিলেন। মেসির দেওয়া পাসে সেন্টার ব্যাক থেকে শট নিয়েছিলেন তিনি। তবে অঁজারের বারনারদোরি দারুনভাবে ঠেকিয়ে দেন বল। রক্ষা হয় কর্নারের মাধ্যমে। ,প্রথমার্ধে তেমন কোনও সুযোগই তৈরি করতে পারেনি অঁজার্স। পিএসজির একের পর এক আক্রমণ কোণঠাসা হয়ে পরে তারা। তবে দ্বিতীয় হাফের শুরুতে কিছুটা প্রতিরোধ সৃষ্টি করে সফরকারীরা। অঁজার্সের খেলার গতি বাড়ালেও খেলা নিয়ন্ত্রণেই রাখে পিএসজি। তবে ৭৫ মিনিটের মাথায় স্কোর দ্বিগুণ হয় লিওনেল মেসির গোলে। এই গোলেও এসিস্ট করেন ফরাসি তারকা নরডি মুকিএল।,ম্যাচের বাকিসময়ে আরও কিছু আক্রমণ করে পিএসজি। তবে গোলের সংখ্যা আর বাড়েনি। ১৮ ম্যাচে ৩৭ পয়েন্ট নিয়ে টেবিলের শীর্ষে পিএসজি। সমান ম্যাচে ৬ পয়েন্ট কম নিয়ে টেবিলের দুইয়ে লেন্স। অন্যদিকে টানা হারে তলানিতে অবস্থান করছে অঁজার্স।",bn,2023-01-12T04:33:28+06:00
Banglatribune,দুর্গাপুর পৌরসভার মেয়র পদে উপ-নির্বাচন আজ,country,https://www.banglatribune.com/country/mymensing/781135/%E0%A6%A6%E0%A7%81%E0%A6%B0%E0%A7%8D%E0%A6%97%E0%A6%BE%E0%A6%AA%E0%A7%81%E0%A6%B0-%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE%E0%A6%B0-%E0%A6%AE%E0%A7%87%E0%A7%9F%E0%A6%B0-%E0%A6%AA%E0%A6%A6%E0%A7%87-%E0%A6%89%E0%A6%AA-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%86%E0%A6%9C,"নেত্রকোনার দুর্গাপুর পৌরসভার মেয়র পদের উপনির্বাচন আজ বৃহস্পতিবার (১২ জানুয়ারি)। পৌর এলাকার ৯টি কেন্দ্রের ৭৬টি বুথে সকাল ৮টা থেকে বিকাল ৪টা পর্যন্ত ইভিএম পদ্ধতিতে অনুষ্ঠিত হবে ভোটগ্রহণ। গত বছরের ১৮ অক্টোবর মেয়র আলা উদ্দিন আলালের মৃত্যুতে পদটি শূন্য হয়। তিনি দীর্ঘদিন অসুস্থ ছিলেন।,নির্বাচনের সহকারী রিটার্নিং অফিসার ও দুর্গাপুর উপজেলা নির্বাচন অফিসার তপন চন্দ্র শীল জানান, ‘মেয়র পদের এ উপনির্বাচনে মোট তিন জন প্রার্থী প্রতিদ্বন্দ্বিতা করছেন। তারা হলেন, আওয়ামী লীগ মনোনীত সাবেক মেয়র মাওলানা আব্দুস ছালাম (নৌকা), ইসলামী আন্দোলন বাংলাদেশ মনোনীত মুহাম্মদ আব্দুল মান্নান (হাতপাখা) ও স্বতন্ত্র প্রার্থী শুভেন্দু সরকার পিন্টু (নারিকেল গাছ)।’,স্বতন্ত্র প্রার্থী শুভেন্দু সরকার আগে একবার বিএনপির প্রার্থী হিসেবে মেয়র নির্বাচিত হয়েছিলেন। দুর্গাপুর পৌর বিএনপির সাবেক সভাপতিও তিনি। বিএনপি এ নির্বাচনে অংশগ্রহণ না করলেও দলটির স্থানীয় নেতাকর্মীরা পিন্টুকেই জোর সমর্থন করছেন। এ কারণে আওয়ামী লীগ মনোনীত প্রার্থী মাওলানা আব্দুস ছালামের সঙ্গে স্বতন্ত্র প্রার্থী শুভেন্দু সরকার পিন্টুর হাড্ডাহাড্ডি লড়াই হবে বলে ধারণা করা হচ্ছে।,দুর্গাপুর উপজেলা নির্বাচন অফিসার তপন চন্দ্র শীল জানান, এ নির্বাচনে ইভিএম পদ্ধতিতে ভোটগ্রহণ করা হবে। ৯টি কেন্দ্রের ৭৬টি বুথে ২০ হাজার ৭৮১ জন ভোটার ভোট দেবেন। এর মধ্যে নারী ভোটারের সংখ্যা ১০ হাজার ৭১৫ জন। ,জেলা প্রশাসক অঞ্জনা খান মজলিশ বলেছেন, শান্তিপূর্ণ নির্বাচনের জন্য প্রতিটি কেন্দ্রে পর্যাপ্ত পুলিশ ও আনসার সদস্য ছাড়াও র‌্যাব এবং বিজিবির টহলের ব্যবস্থা নেওয়া হয়েছে। পাশাপাশি জেলা প্রশাসনের পক্ষ থেকে কয়েকজন নির্বাহী ম্যাজিস্ট্রেটও দায়িত্ব পালন করবেন। ,বুধবার বিকালের মধ্যেই নির্বাচন কর্মকর্তারা ভোটগ্রহণের সরঞ্জাম নিয়ে কেন্দ্রে পৌঁছে গেছেন।",bn,2023-01-12T05:35:45+06:00
Banglatribune,প্রাইভেটকারের সঙ্গে মোটরসাইকেলের মুখোমুখি সংঘর্ষে ২ বন্ধু নিহত,country,https://www.banglatribune.com/country/dhaka/781131/%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AD%E0%A7%87%E0%A6%9F%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%81%E0%A6%96%E0%A7%8B%E0%A6%AE%E0%A7%81%E0%A6%96%E0%A6%BF-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87,"ঢাকা-আরিচা মহাসড়কে প্রাইভেটকার ও মোটরসাইকেল মুখোমুখি সংঘর্ষে মোটরসাইকেলের দুই আরোহী দুই বন্ধু নিহত হয়েছেন। বুধবার (১১ জানুয়ারি) বিকালে এই দুর্ঘটনাটি ঘটে। ,বরংগাইল হাইওয়ে পুলিশের ওসি মো. জাকির হোসেন এই তথ্য নিশ্চিত করেছেন। নিহতরা হলেন ঘিওর উপজেলা পাটাইকোনা গ্রামের মৃত আব্দুল আওয়ালের ছেলে মো. বাদশা মিয়া (৩৬) ও সিংগাইরের বাস্তা গ্রামের মোনছের আলীর ছেলে মোখসেদ আলী (৪০)। ,জানা গেছে, নিহত এক সন্তানের জনক বাদশা মিয়া বাংলাদেশ অভ্যন্তরীণ নৌ পরিবহন করপোরেশনে (বিআইডব্লিউটিসি) কর্মরত ফেরী শাপলা শালুকের ২য় মাস্টার ছিলেন।,বরংগাইল হাইওয়ে থানার ওসি মো. জাকির হোসেন ও স্থানীয়সূত্রে জানা গেছে, বিকালে ঢাকা-আরিচা মহাসড়কের ফলসাটিয়া বাসস্ট্যান্ড এলাকায় পাটুরিয়া ফেরিঘাটগামী প্রাইভেটকারের সঙ্গে মানিকগঞ্জগামী মোটরসাইকেলের মুখোমুখি সংঘর্ষে ঘটনাস্থলেই মোটরসাইকেল আরোহী বাদশা মিয়া মারা যান। পরে স্থানীয় মুন্নু মেডিক্যাল কলেজ হাসপাতালে নেওয়ার পর মোটরসাইকেল চালক মোখছেদ আলীও মারা যান।,হাইওয়ে থানার ওই ওসি জানান, লাশের ময়নাতদন্তের জন্য মানিকগঞ্জ ২৫০ শয্যা বিশিষ্ট জেনারেল হাসপাতাল মর্গে পাঠানো হয়েছে।, ",bn,2023-01-12T02:05:52+06:00
Banglatribune,চার দিনব্যাপী পার্বত্য মেলা আজ শুরু,others,https://www.banglatribune.com/others/781123/%E0%A6%9A%E0%A6%BE%E0%A6%B0-%E0%A6%A6%E0%A6%BF%E0%A6%A8%E0%A6%AC%E0%A7%8D%E0%A6%AF%E0%A6%BE%E0%A6%AA%E0%A7%80-%E0%A6%AA%E0%A6%BE%E0%A6%B0%E0%A7%8D%E0%A6%AC%E0%A6%A4%E0%A7%8D%E0%A6%AF-%E0%A6%AE%E0%A7%87%E0%A6%B2%E0%A6%BE-%E0%A6%86%E0%A6%9C-%E0%A6%B6%E0%A7%81%E0%A6%B0%E0%A7%81,"প্রতি বছরের মতো এবারও পার্বত্য মেলা আয়োজন করেছে পার্বত্য চট্টগ্রাম বিষয়ক মন্ত্রণালয়।,বৃহস্পতিবার (১২ জানুয়ারি) বিকাল চারটায় রাজধানী ঢাকার সেগুনবাগিচায় বাংলাদেশ শিল্পকলা একাডেমি প্রাঙ্গণে চার দিনব্যাপী এ মেলার উদ্বোধন করবেন সংস্কৃতি বিষয়ক মন্ত্রণালয়ের প্রতিমন্ত্রী কে এম খালিদ।  মেলা চলবে ১৫ জানুয়ারি পর্যন্ত। পার্বত্য চট্টগ্রাম বিষয়ক মন্ত্রণালয় সূত্রে এ তথ্য জানা গেছে।,সূত্র জানায়, মেলা প্রতিদিন সকাল ১০টা থেকে রাত ৯টা পর্যন্ত সবার জন্য উন্মুক্ত থাকবে। ,আগামী ১৫ জানুয়ারি বিকাল ৩টায় পার্বত্য মেলার সমাপনী অনুষ্ঠানে প্রধান অতিথি হিসেবে উপস্থিত থাকবেন মৎস্য ও প্রাণিসম্পদ মন্ত্রী শ ম রেজাউল করিম। উদ্বোধনী ও সমাপনী অনুষ্ঠানে সভাপতিত্ব করবেন পার্বত্য চট্টগ্রাম বিষয়ক মন্ত্রণালয়ের মন্ত্রী বীর বাহাদুর উশৈসিং।,সূত্র জানায়, চার দিনব্যাপী এই পার্বত্য মেলায় ১০৩টি স্টল থাকবে। মেলার স্টলে তিন পার্বত্য জেলায় উৎপাদিত কৃষি পণ্য, হস্তশিল্প, ঐতিহ্যবাহী কোমর তাঁতে বোনা পণ্য, ঐতিহ্যবাহী পার্বত্য খাবার দ্রব্য প্রদর্শন ও বিক্রয় করা হবে। এছাড়া মেলা চলাকালীন পার্বত্য জেলার শিল্পীদের অংশগ্রহণে প্রতিদিন বিকাল ৬টা থেকে রাত ৮টা পর্যন্ত সাংস্কৃতিক অনুষ্ঠান পরিবেশিত হবে।,উল্লেখ্য, পার্বত্য এলাকার মানুষের জীবন-কৃষ্টি ও সংস্কৃতি, পোশাক-পরিচ্ছদ, ইতিহাস-ঐতিহ্য বিষয়ক তথ্যাদি সমতলের মানুষের মাঝে পরিচয় করিয়ে দেওয়ার উদ্দেশে এবং পার্বত্য চট্টগ্রামের ক্ষুদ্র নৃ-গোষ্ঠীর  উৎপাদিত পণ্যসামগ্রীর প্রচার ও বিপণনের মাধ্যমে তাদের অর্থনৈতিক স্বনির্ভরতার লক্ষ্যে এই মেলা আয়োজন করে পার্বত্য চট্টগ্রাম বিষয়ক মন্ত্রণালয়।",bn,2023-01-12T08:00:00+06:00
Banglatribune,ফরিদপুরে বিএনপির গণঅবস্থানে ‘হামলায়’ আহত ২৫,country,https://www.banglatribune.com/country/dhaka/781136/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%97%E0%A6%A3%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87-%E2%80%98%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F%E2%80%99-%E0%A6%86%E0%A6%B9%E0%A6%A4-%E0%A7%A8%E0%A7%AB,"ফরিদপুরে বিএনপির গণঅবস্থান কর্মসূচিতে ‘হামলা চালানো হয়েছে’ বলে অভিযোগ করেছেন দলটির নেতারা। এসময় ককটেল বিস্ফোরণ ও ইটপাটকেল নিক্ষেপের ঘটনাও ঘটেছে। বুধবার (১১ জানুয়ারি) শহরের ব্যস্ততম চৌরঙ্গির মোড়ে এ ঘটনার সময় আতঙ্ক ছড়িয়ে পড়ে পার্শ্ববর্তী শিশু হাসপাতালসহ বিভিন্ন বাসাবাড়ি ও অন্যান্য ভবনের অবস্থানকারীদের মাঝেও। পরিস্থিতি নিয়ন্ত্রণে আনতে পুলিশ ১৬ রাউন্ড রাবার বুলেট নিক্ষেপ করে। এক পর্যায়ে হামলাকারীরা পিছু হটে।,এ ঘটনায় ২৫ জনের মতো আহত হয়েছে উল্লেখ করে বিএনপির পক্ষ থেকে বলা হয়েছে, এদের তিন জনকে বিভিন্ন হাসপাতালে ভর্তি করা হয়েছে। তবে তারা নাম-পরিচয় জানাতে রাজি হননি। হামলার পর বিএনপির ওই কর্মসূচি থেকে সরে আসেন নেতাকর্মীরা। পরে এক সংবাদ সম্মেলনে তারা এ ঘটনার জন্য ‘ন্যাক্কারজনক’ উল্লেখ করে ক্ষমতাসীন আওয়ামী লীগকে দায়ী করেন। তবে হামলার কথা অস্বীকার করেছে আওয়ামী লীগ। ,বিএনপি নেতাদের অভিযোগ, বিএনপির শান্তিপূর্ণ অবস্থান কর্মসূচিতে সরকারি দলের হামলার পর পুলিশ তাদের সঙ্গে যুক্ত হয়ে গুলি ছুঁড়েছে। এতে তারা নিরাপত্তার স্বার্থে কর্মসূচিস্থল ত্যাগ করে চলে আসতে বাধ্য হন। ,এদিকে এ ঘটনার পর পুলিশ বিএনপির ১০ জন নেতাকর্মীকে আটক করেছে বলেও অভিযোগ করেছেন বিএনপির নেতারা। এছাড়া গণঅবস্থান কর্মসূচিতে আসার পথে শহরের আলিপুরের মোড়সহ আরও কয়েকটি স্থানে হামলা ও বাধা দেওয়ার খবরও পাওয়া গেছে।,সরকারের পদত্যাগ, অবৈধ সংসদ বাতিল, নির্দলীয় নিরপেক্ষ সরকারের অধীনে নির্বাচন সহ ১০ দফা এবং বিএনপি চেয়ারপারসন বেগম খালেদা জিয়া সহ সকল নেতৃবৃন্দের মুক্তি দাবিতে দেশব্যাপী কর্মসূচীর অংশ হিসেবে আজ বুধবার বেলা ১১টার দিকে শহরের অম্বিকা ময়দানে জাসাসের শিল্পীদের গণসংগীত পরিবেশনের মধ্য দিয়ে বিএনপির এই বিভাগীয় গণ অবস্থান কর্মসূচি কর্মসূচি শুরু হয়। এতে প্রধান অতিথি হিসেবে উপস্থিত ছিলেন বিএনপির ভাইস চেয়ারম্যান অ্যাডভোকেট আহমেদ আযম খান।,প্রধান অতিথির স্বাগত বক্তব্যের পর মঞ্চে সহযোগী সংগঠনের নেতৃবৃন্দ বক্তব্য দেন। এরপর বেলা সাড়ে ১২টার দিকে জেলা বিএনপির একজন যুগ্ন আহ্বায়ক বক্তব্যকালে সমাবেশস্থলের উত্তরদিকে শহীদ সূফি সড়কের দিক হতে প্রথমে একটি ককটেল বিস্ফোরণ করা হয়। এরপর শুরু হয় ইটপাটকেল নিক্ষেপ।,প্রত্যক্ষদর্শীরা জানান, প্রথমে কয়েকটি মোটর সাইকেলে হেলমেট পরিহিত একদল যুবক সেখানে এসে ককটেল বিস্ফোরণের পর ইটপাটকেল নিক্ষেপ করে। আকস্মিক এই হামলায় কিছুটা হতবিহ্বল হলেও বিএনপির পক্ষ থেকেও প্রতিরোধ গড়ে তুলে হামলাকারীদের পাল্টা ধাওয়া করা হয়। এসময় আরও কয়েকটি ককটেল বিস্ফোরণের শব্দ শোনা যায়। প্রায় ২০ মিনিট এভাবে দুই পক্ষের ইটপাটকেল নিক্ষেপের পর হামলাকারীরা পালিয়ে যায়। এসময় সড়কে যত্রতত্র ইটের টুকরো পড়ে থাকতে দেখা যায়। পুরো এলাকায় আতঙ্ক ছড়িয়ে পড়ে।,বিএনপির এই গণঅবস্থানকে কেন্দ্র করে চৌরঙ্গী মোড়ের পূর্বদিকের সড়কে ফরিদপুরের অতিরিক্ত পুলিশ সুপার (সদর সার্কেল) সুমন রঞ্জন সরকার ও কোতয়ালী থানার ওসি আব্দুল জলিলের নেতৃত্বে একদল পুলিশ মোতায়ন করা ছিল। হামলার পর তারা একের পর এক রাবার বুলেট নিক্ষেপ করতে থাকে।,এব্যাপারে সাংবাদিকদের প্রশ্নের জবাবে অতিরিক্ত পুলিশ সুপার (সদর সার্কেল) সুমন রঞ্জন সরকার বলেন, বিএনপিরগণ অবস্থানকে কেন্দ্র করে একটি অনাকাঙ্খিত পরিস্থিতির সৃষ্টি হয়। পরে পরিস্থিতি নিয়ন্ত্রণে আনতে ১৬ রাউন্ড রাবার বুলেট নিক্ষেপ করা হয়। এ ঘটনায় জড়িত দশজনকে আটক করা হয়েছে।,ফরিদপুরে বিএনপির গণ অবস্থান কর্মসূচিতে হামলার ঘটনাকে জন্য ন্যাক্কারজনক উল্লেখ করে এ ঘটনার জন্য ক্ষমতাসীন আওয়ামী লীগকে দায়ী করেছে বিএনপি। ঘটনার পরপরই শহরের ঝিলটুলীতে জেলা বিএনপির যুগ্মআ হ্বায়ক ফজলুল হক টুলুর বাসবভনে এক সংবাদ সম্মেলনে নেতারা এ অভিযোগ করেন।,সংবাদ সম্মেলনে বিএনপির ভাইস চেয়ারম্যান আহমদ আযম খান বলেন, ফরিদপুরে বিএনপির শান্তিপূর্ণ অবস্থান কর্মসূচিতে হেলমেট বাহিনীর হামলার পর আমাদের নেতাকর্মীরা প্রতিরোধ গড়ে তুলে। এরপর আইনশৃঙ্খলা বাহিনী সন্ত্রাসীদের সাথে যুক্ত হয়ে টিয়ারশেল ও গুলি নিক্ষেপ শুরু করে। শত শত টিয়ারশেল আমাদের মঞ্চে আসা শুরু করে। আমরা বাধ্য হয়ে নেতাকর্মীদের নিয়ে মঞ্চ ত্যাগ করি। যদি আমরা মঞ্চ ত্যাগ না করতাম তাহলে হয়তো শত শত গুলি আমাদের নেতাকর্মীদের শরীরে লাগতো। আমরা নিহত হয়ে যেতে পারতাম।,তিনি বলেন, এই ধরনের সন্ত্রাসী কর্মকান্ডকে আমরা ঘৃণা ভরে প্রত্যাখ্যান করি। আমরা সরকারি দলের এই নাশকতামূলক কর্মকান্ডের নিন্দা ও প্রতিবাদ জানাই। আমরা ফরিদপুরবাসীকে আহ্বান জানাই, আসুন আমরা এই সরকারের এসব সন্ত্রাসী কর্মকান্ডের বিরুদ্ধে প্রতিবাদ গড়ে তুলি। এই সরকারের পতন না হওয়া পর্যন্ত আমাদের কর্মসূচি চলবে।,সংবাদ সম্মেলনে বিএনপির বিভাগীয় সাংগঠনিক সম্পাদক শামা ওবায়েদ অভিযোগ করেন, ‘জেলা ও মহানগর বিএনপির গণঅবস্থান কর্মসূচি পালনের জন্য শহরের কাঠপট্টিতে বিএনপির দলীয় কার্যালয়ের সামনে অনুমতি চেয়েছিল। সেখানে অনুমতি না দিয়ে প্রশাসন আমাদের অম্বিকা ময়দানে অনুমতি দেয়।’,তিনি সন্দেহ পোষণ করে বলেন, ‘তাহলে কি প্রশাসন জানতেন আমাদের মিটিংয়ে হামলা হবে। নাহলে কেন আমাদের অম্বিকা ময়দানেই অনুমতি দেয়া হলো।’,শামা ওবায়েদ ঢাকার দলীয় কার্যালয়ের সামনে তাদের কর্মসূচির উদাহরণ টেনে বলেন, ‘আমরা প্রশাসনকে বলেছিলাম রাস্তার একপাশে আমরা চলাচলের জায়গা রেখেই কর্মসূচি পালন করবো। তিনি কর্মসূচিতে আসার সময় মাদারীপুরের খোকন তালুকদারের নেতৃত্বে, রাজবাড়ীর ওমর খৈয়মের নেতৃত্বে আসা মিছিলে হামলাসহ বিভিন্ন স্থানে নেতাকর্মীদের উপর হামলার অভিযোগ করেন।’ ছোট ছোট হামলা করে সরকারের পতন ঠেকানো যাবে না বলেও মন্তব্য করেন তিনি।,ফরিদপুর জেলা আওয়ামী লীগের সভাপতি শামীম হক বলেন, বেলা ১১টার দিকে তারা শহরের লাবলু সড়কের রাসেল স্কয়ারে তারা সভা করছিলেন। এসময় তারা দেখেন বিভিন্ন স্থান থেকে বিএনপির মিছিল যাচ্ছে। এসময় তারা বিষয়টি পুলিশকে জানান। তবে হামলার সঙ্গে আওয়ামী লীগ বা এর কোনও অঙ্গসংগঠনের কেউ জড়িত নন বলে দাবি করেন তিনি।",bn,2023-01-12T06:53:43+06:00
Banglatribune,ইউক্রেন যুদ্ধ: আবারও কমান্ডার বদলালো মস্কো,foreign,https://www.banglatribune.com/foreign/europe/781138/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8-%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%86%E0%A6%AC%E0%A6%BE%E0%A6%B0%E0%A6%93-%E0%A6%95%E0%A6%AE%E0%A6%BE%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%A6%E0%A6%B2%E0%A6%BE%E0%A6%B2%E0%A7%8B-%E0%A6%AE%E0%A6%B8%E0%A7%8D%E0%A6%95%E0%A7%8B,"বুধবার (১১ জানুয়ারি) নতুন কমান্ডার নিয়োগের বিষয়টি নিশ্চিত করেছেন রুশ প্রতিরক্ষামন্ত্রী সের্গেই শুইগো। ইউক্রেন যুদ্ধের ১১তম মাসে এসে আবারও কমান্ডার পরিবর্তন করলো মস্কো। যুদ্ধে বিপর্যয়ের মুখে পড়ে এর আগেও একাধিক কমান্ডার পরিবর্তন করে দেশটি।,গত অক্টোবর থেকে ইউক্রেনে অভিযানরত রুশ বাহিনীর কমান্ডার হিসেবে দায়িত্বে ছিলেন জেনারেল সের্গেই সুরোভিকিন। কিন্তু সম্প্রতি কেন্দ্রীয় কমান্ডের নির্দেশ অমান্য করে ইউক্রেনের একাধিক জায়গায় হামলা চালানোর অভিযোগে রাশিয়ার সামাজিক যোগাযোগ মাধ্যমে তার ব্যাপক সমালোচনা হয়। কিন্তু সুরোভিকিনের নেতৃত্বে ইউক্রেনের গুরুত্বপূর্ণ জ্বালানো অবকাঠামোতে হামলা চালায় রাশিয়ার সেনাবাহিনী। এতে ইউক্রেনের লাখ লাখ মানুষ অন্ধকারে ডুবে যায়।  যুদ্ধে বেসামরিক স্থাপনায় হামলার ফলে আরও ক্ষুব্ধ করে তুলে পশ্চিমাদের।,এ প্রসঙ্গে রুশ প্রতিরক্ষা মন্ত্রণালয় বিবৃতিতে জানিয়েছে, বর্তমানে রাশিয়ার সেনাবাহিনীর জন্য সবচেয়ে গুরুত্বপূর্ণ পদ হলো, ইউক্রেনে অভিযানরত রুশ বাহিনীর ‘শীর্ষ কমান্ডার’। পুতিন প্রশাসন বলছে, সেনাবাহিনীর বিভিন্ন শাখার মধ্যে যোগাযোগ বাড়ানোর জন্য কমান্ডার পরিবর্তন করা হয়েছে। রুশ বাহিনীর ব্যবস্থাপনার কার্যকারিতা ও মান বাড়াতে এই পদক্ষেপ।,কিন্তু ইউক্রেনের মিত্র পশ্চিমা দেশগুলো বলছে, ইউক্রেনীয় ভূখণ্ডে মস্কোর ধারাবাহিক সামরিক বাহিনীর ব্যর্থতার প্রতিফলনই হলো নতুন কমান্ডার নিয়োগ।  ",bn,2023-01-12T09:26:48+06:00
Banglatribune,"কক্সবাজারে অপহরণ আতঙ্ক, পাহাড়ে নির্যাতন করে নেওয়া হয় মুক্তিপণ",country,https://www.banglatribune.com/country/chitagong/781121/%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%86%E0%A6%A4%E0%A6%99%E0%A7%8D%E0%A6%95-%E0%A6%AA%E0%A6%BE%E0%A6%B9%E0%A6%BE%E0%A7%9C%E0%A7%87-%E0%A6%A8%E0%A6%BF%E0%A6%B0%E0%A7%8D%E0%A6%AF%E0%A6%BE%E0%A6%A4%E0%A6%A8-%E0%A6%95%E0%A6%B0%E0%A7%87-%E0%A6%A8%E0%A7%87%E0%A6%93%E0%A7%9F%E0%A6%BE,"অভিনব কৌশলে কক্সবাজারের উখিয়া এবং টেকনাফের স্থানীয় বাসিন্দাদের অপহরণ করে মুক্তিপণ আদায় করছে রোহিঙ্গা সন্ত্রাসীরা। এই অপহরণ-বাণিজ্য ঘিরে সক্রিয় অন্তত ১০ রোহিঙ্গা সন্ত্রাসী গোষ্ঠী। অপহরণের পর টেকনাফের পাহাড়-জঙ্গলের আস্তানায় নিয়ে মুক্তিপণ আদায় করছে তারা।,টেকনাফের বাহারছাড়া, হ্নীলা ও হোয়াইক্যং ইউনিয়নে অপহরণ এখন নিত্যদিনের ঘটনা। একের পর এক ঘটনা ঘটলেও কারা অপহরণে জড়িত তা নিশ্চিত করতে পারেনি পুলিশ। ফলে ধরাছোঁয়ার বাইরে অপহরণকারীরা। অপহরণের পর মুক্তিপণ দিয়ে ছাড়া পাচ্ছেন ভুক্তভোগীরা। ফেরত আসা ব্যক্তিরা প্রাণনাশের ভয়ে অপহরণকারীদের সম্পর্কে কিছু বলছেন না। ফলে জনমনে প্রশ্ন জেগেছে, এসব অপহরণের ঘটনায় কারা জড়িত?,সর্বশেষ গত ৮ জানুয়ারি সকালে হ্নীলা ইউনিয়নের লেচুয়াপ্রাং এলাকা থেকে চার কৃষককে অপহরণ করে রোহিঙ্গা সন্ত্রাসীরা। তারা হলেন লেচুয়াপ্রাং গ্রামের আবদুস সালাম, আবদুর রহমান এবং দুই ভাই মুহিব উল্লাহ ও আবদুল হাকিম। এর মধ্যে মঙ্গলবার রাতে হ্নীলা পাহাড়ি এলাকা থেকে তিন জন ছয় লাখ টাকা মুক্তিপণ দিয়ে ফিরে এসেছেন বলে জানিয়েছেন। বুধবার (১১ জানুয়ারি) সন্ধ্যায় আবদুস সালাম ১০ লাখ টাকা মুক্তিপণ দিয়ে ছাড়া পেয়েছেন। বিষয়টি নিশ্চিত করেছে আবদুস সালামের পরিবার। , ,এর আগে গত ১৮ ডিসেম্বর বিকালে টেকনাফের জাহাজপুরা পাহাড়ের খালে মাছ ধরতে গেলে কলেজশিক্ষার্থীসহ আট জনকে অপহরণ করে পাহাড়ে নিয়ে যায় রোহিঙ্গা সন্ত্রাসীরা। পরে নির্যাতনের শিকার হয়ে তিন দিন পর ছয় লাখ ৪০ হাজার টাকা মুক্তিপণ দিয়ে ছাড়া পান তারা। এদের মধ্যে মুক্তিপণ দিয়ে ফেরত আসা একজন নুরুল আবছার। তিনি বলেন, ‘মুক্তিপণের জন্য আমাদের যে ধরনের নির্যাতন করা হয়েছিল, তা অবর্ণনীয়। এখনও আমার পুরো শরীর ব্যথা। ঘুমের মধ্যে শিউরে উঠি। রোহিঙ্গা সন্ত্রাসীরা খুব ভয়ঙ্কর। মৃত্যুকে কাছ থেকে দেখেছি। তাদের কাছে ল্যাপটপসহ বিভিন্ন প্রযুক্তি আছে। তাদের বড় নেটওয়ার্ক রয়েছে। পাহাড়ে থাকলেও সব খবর রাখে তারা।’,অপহরণের পর আইনশৃঙ্খলা রক্ষাকারী বাহিনী ও জনপ্রতিনিধিরা আমাদের উদ্ধারে গেলে নির্যাতন বাড়িয়ে দেয় জানিয়ে নুরুল আবছার বলেন, ‘আমাদের হাত-পা ও চোখ-মুখ বেঁধে মারধর করা হয়। মুক্তিপণ আদায়ে যত ধরনের নির্যাতন আছে, সবগুলো প্রয়োগ করেছে তারা। অভিযানের কারণে যদি মুক্তিপণ না পায় তখন হত্যার হুমকি দিয়ে অপহৃতদের ছেড়ে দেয়।’,পুলিশ ও অপহৃতদের পরিবারের দেওয়া তথ্য অনুযায়ী, টেকনাফে গত সেপ্টেম্বর থেকে ১০ জানুয়ারি পর্যন্ত ৫২টি অপহরণের ঘটনা ঘটেছে। এর মধ্যে ১২টি অপহরণের বিষয়ে পুলিশের কাছে অভিযোগ দিয়েছে ভুক্তভোগীদের পরিবার।,ভুক্তভোগী কয়েকজনের পরিবার জানায়, বেশিরভাগ ঘটনায় অপহরণকারীদের সঙ্গে দফারফা শেষে মুক্তিপণ দিয়ে অপহৃতদের ছাড়িয়ে এনেছেন স্বজনরা। পুলিশের কাছে অভিযোগ দিয়েও অপহৃতরা উদ্ধার না হওয়ায় মুক্তিপণ দিতে বাধ্য হয়েছেন তারা।, ,নাম প্রকাশ না করার শর্তে তিন ভুক্তভোগী জানিয়েছেন, বাহারছড়া, হোয়াইক্যং ও হ্নীলা ইউনিয়নে প্রতিদিনই অপহরণের ঘটনা ঘটছে। শুধু হ্নীলা ইউনিয়নে গত চার মাসে ২০টি অপহরণের ঘটনা ঘটেছে। লাখ লাখ টাকা মুক্তিপণ নিয়ে অপহৃতদের ছাড়ছে রোহিঙ্গা সন্ত্রাসীরা।,অহরহ অপহরণের ঘটনায় স্থানীয় বাসিন্দারা আতঙ্কে রয়েছেন উল্লেখ করে হ্নীলা ইউনিয়ন পরিষদের (ইউপি) চেয়ারম্যান রাশেদ মাহমুদ আলী বলেন, ‘আমরা সবাই আতঙ্কে আছি। গত কয়েক মাসে আমার এলাকায় ২০টির মতো অপহরণের ঘটনা ঘটেছে। এদের সবাই মুক্তিপণ দিয়ে ফিরে এসেছে। আইনশৃঙ্খলা রক্ষাকারী বাহিনীকে বিষয়টি জানালেও কোনও ব্যবস্থা নেয়নি।’,পুলিশকে জানালে কিংবা মুক্তিপণ দিতে দেরি হলে অপহৃতদের ওপর রোহিঙ্গা সন্ত্রাসীরা নির্যাতন বাড়িয়ে দেয় উল্লেখ করে চেয়ারম্যান রাশেদ মাহমুদ আলী বলেন, ‘৮ জানুয়ারি আমার এলাকার চার কৃষককে অপহরণ করা হয়। তাদের উদ্ধারে আমরা পাহাড়ে যাই। খবর পেয়ে অপহৃতদের ওপর নির্যাতন বাড়িয়ে দেয় রোহিঙ্গা সন্ত্রাসীরা। ওই সময় সন্ত্রাসীরা আমাদের বলেছিল, “এখানে পুলিশ ও জনপ্রতিনিধির কাজ কি? এরপর এখানে এলে অপহৃতদের হত্যা করে লাশ গুম করে দেওয়া হবে”।’,জাহাজপুরায় আট এবং লেচুয়াপ্রাংয়ে চার জন অপহরণের ঘটনা একই সূত্রে গাঁথা বলে উল্লেখ করেছেন চেয়ারম্যান রাশেদ মাহমুদ আলী। তিনি বলেন, ‘মূলত পাহাড়ে স্থানীয় কয়েকজন ব্যক্তির সহায়তায় রোহিঙ্গা সন্ত্রাসীরা মুক্তিপণ বাণিজ্য চালিয়ে যাচ্ছে। পাহাড়ি এলাকা হওয়ায় জায়গা বদলে বদলে অপরাধ কর্মকাণ্ড চালিয়ে যাচ্ছে তারা। তাদের নির্মূল করতে আইনশৃঙ্খলা রক্ষাকারী বাহিনীর যৌথ অভিযানের বিকল্প নেই।’  ,অনুসন্ধানে জানা গেছে, রোহিঙ্গা ক্যাম্প থেকে বেরিয়ে স্থানীয় কয়েকজন ব্যক্তির সমন্বয়ে কয়েকটি রোহিঙ্গা সন্ত্রাসী গোষ্ঠী গঠিত হয়েছে। বর্তমানে এসব গোষ্ঠী টেকনাফের উনচিপ্রাংয়ের জুম পাহাড়, মিজ্জির পাহাড় ও গহীন অরণ্যে অবস্থান করছে। সেখানে আস্তানা গড়ে রোহিঙ্গা ও স্থানীয় বাসিন্দাদের অপহরণ করে মুক্তিপণ আদায় করে যাচ্ছে। একইসঙ্গে মাদক ও মানব পাচার চালিয়ে যাচ্ছে। এসব কাজে তথ্যপ্রযুক্তি ও ভারী অস্ত্রশস্ত্র ব্যবহার করছে তারা। এ পর্যন্ত শতাধিক ব্যক্তিকে অহপরণ করেছে। যাদের বেশিরভাগ মুক্তিপণ দিয়ে ফিরে এসেছেন।, ,পুলিশের দেওয়া তথ্য অনুযায়ী, এসব অপহরণের ঘটনায় অন্তত ১০টি রোহিঙ্গা সন্ত্রাসী গোষ্ঠী জড়িত। আইনশৃঙ্খলা রক্ষাকারী বাহিনীর সাঁড়াশি অভিযানের মুখে পাহাড়-জঙ্গলে অবস্থান নেয় সন্ত্রাসীরা। অর্থের জোগান পেতে স্থানীয় লোকজনের ঘরবাড়িতে লুটপাট ও লোকজনকে অপহরণ করে মুক্তিপণ আদায়ে নেমেছে তারা। এরই মধ্যে এসব গোষ্ঠীর অনেকের নামের তালিকা তৈরি করা হয়েছে। তারা হলো—জাহেদ হোসেন (৩৩), শফি উল্লাহ (৩২), আবু হুরায়রা (৩৬), আবুল বশর (৩০), মকবুল আহমদ (৩০), মো. রুবেল (২২), আব্দুর রহমান (৩২), মো. ফিরোজ (৩৫), আবু ছিদ্দিক (২৮), মো. হোসেন ওরফে মাছন (৪৫), আয়াতুল তমজিদ (২৫), সিরাজুল মাঝি ওরফে বার্মাইয়া সিরাজ (৩৫), মো. ইসমাইল (২৪), জয়নাল (৩০), ফরিদ আহাম্মদ (৪০), ওসমান গণি (২০), ফরিদ আহমদ (২৬), মো. হাছন  (৩৮), শহিদ উল্লাহ (২৫), মো. রিয়াজ (২২), মিজানুর রহমান (২৫), নুর মোহাম্মদ (৩৫), মনির আহাম্মদ (৩০) ও মোহাম্মদ আলী (২২)। তাদেরকে গ্রেফতারের চেষ্টা চালাচ্ছে পুলিশ।,স্থানীয় জনপ্রতিনিধি ও স্থানীয়রা বলছেন, প্রায় প্রতিদিনই রোহিঙ্গা সন্ত্রাসীদের হাতে কেউ না কেউ অপহরণের শিকার হন। অপহরণের আগে তারা রেকি করে, কাকে কোথায় থেকে অপহরণ করবে, সে পরিকল্পনা করা হয়। এরপর সুযোগ বুঝে নির্দিষ্ট সময়ে অপহরণ করে নিয়ে যায়। মাঝেমধ্যে দিনদুপুরে অস্ত্রসহ দলবল নিয়ে পাহাড় থেকে এসে স্থানীয়দের ধরে নিয়ে যায়। পরে পাহাড়ের আস্তানায় আটকে পরিবারকে মুক্তিপণের জন্য ফোন দেয়। অনেক পরিবার ধারদেনা, গরু-ছাগল ও ভিটেমাটি বিক্রি করে মুক্তিপণ দিয়ে স্বজনদের ছাড়িয়ে আনছেন। মুক্তিপণ না দিলে চলে ভয়াবহ নির্যাতন। তাদের কাছে রয়েছে ল্যাপটপ, কম্পিউটার ও আধুনিক প্রযুক্তিসম্পন্ন নানা ডিভাইস। এসব প্রযুক্তির মাধ্যমে অপহরণের পর বিভিন্ন গণমাধ্যমে প্রকাশিত সংবাদ, আইনশৃঙ্খলা রক্ষাকারী বাহিনীর অভিযানের আগাম তথ্য জানতে পারে রোহিঙ্গা সন্ত্রাসী গোষ্ঠী। অনেক সময় অভিযানের মুখে অপহৃতদের গুলি করে ফেলে যায়। আবার যারা মুক্তিপণ দিয়ে ফিরছেন প্রাণভয়ে মুখ খুলছেন না কেউ।,হোয়াইক্যং ইউনিয়ন পরিষদের চেয়ারম্যান নুর আহমদ বলেন, ‘আমার ইউনিয়নের কম্বনিয়াপাড়া মহেশখালিয়াপাড়া, কাঞ্জরপাড়া, খারাংখালী, সাতঘড়িয়াপাড়া, রইক্ষ্যম এলাকায় এক হাজারের বেশি পরিবার রোহিঙ্গা সন্ত্রাসীদের হাতে জিম্মি। এ পর্যন্ত চার জন স্থানীয় বাসিন্দাকে অপহরণের পর মুক্তিপণ না পেয়ে হত্যা করেছে তারা। প্রতিদিনই ঘটে অপহরণের ঘটনা।’,গত ২৯ সেপ্টেম্বর মুক্তিপণ না পেয়ে হ্নীলা ইউনিয়নের পানখালীর বাসিন্দা কৃষক শাহাজাহানকে গুলি করে ফেলে রেখে যায় রোহিঙ্গা সন্ত্রাসীরা। একই দিন ওই এলাকার আবু বক্কর ও মেহেদী হাসানকে কুপিয়ে আহত করা হয়।, ,ভুক্তভোগী পরিবার ও স্থানীয় জনপ্রতিনিধিরা জানান, ওই দিন পাঁচ জনকে অপহরণ করা হয়েছিল। তারা ধান চাষ ও ক্ষেতে কাজ করতে যাচ্ছিলেন। পথিমধ্যে ৭-১০ জন তাদের অপহরণ করে নিয়ে যায়। অপহরণকারীরা পাঁচ জনের প্রত্যেকের জন্য পাঁচ লাখ টাকা করে মুক্তিপণ দাবি করে। দুজন মুক্তিপণ দিয়ে ছাড়া পান। টাকা না পেয়ে কৃষক শাহাজাহানকে গুলি, আবু বক্কর ও মেহেদীকে কুপিয়ে গুরুতর আহত করা হয়। তাদের উদ্ধার করে হাসপাতালে ভর্তি করেন স্বজনরা। এরপর ৮ অক্টোবর বাহারছড়ার বড়ডেইল পাড়ার মোহাম্মদ উল্লাহর ছেলে আব্দুর রহমানকে অপহরণের একদিন পর ছেড়ে দেয় সন্ত্রাসীরা। এ বিষয়ে এখনও মুখ খোলেননি তিনি।,এসব বিষয়ে জানতে চাইলে কক্সবাজারের পুলিশ সুপার মো. মাহফুজুল ইসলাম বলেন, ‘অপহরণের খবর পেলে পাহাড়ি জঙ্গলে অভিযান চালিয়ে অপহরণের শিকার ব্যক্তিদের উদ্ধার করা হয়। ইতোমধ্যে রোহিঙ্গা সন্ত্রাসীদের তালিকা তৈরি করা হয়েছে। তাদের ধরতে তৎপর রয়েছে পুলিশ। তবে তাদের ধরতে স্থানীয়দের সহযোগিতা প্রয়োজন। মুক্তিপণ দেওয়ার আগে আমাদের জানালে তাদের সহজে ধরা যেতো। কিন্তু অনেকে গোপনে মুক্তিপণ দেয়। আমরা পাহাড়ে যৌথ অভিযান চালানোর কথা ভাবছি।’",bn,2023-01-12T08:00:00+06:00
Banglatribune,গৃহকর্মী নির্যাতনের মামলার ‘দাম উঠেছে’ ৫ লাখ টাকা,country,https://www.banglatribune.com/country/chitagong/781137/%E0%A6%97%E0%A7%83%E0%A6%B9%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%A8%E0%A6%BF%E0%A6%B0%E0%A7%8D%E0%A6%AF%E0%A6%BE%E0%A6%A4%E0%A6%A8%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E2%80%98%E0%A6%A6%E0%A6%BE%E0%A6%AE-%E0%A6%89%E0%A6%A0%E0%A7%87%E0%A6%9B%E0%A7%87%E2%80%99-%E0%A7%AB-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE,"কুমিল্লায় গৃহকর্মীকে নির্যাতন করে গরম পানি ঢেলে শরীর ঝলসে দেওয়ার অভিযোগে মামলায় কারাগারে আছেন গৃহকর্ত্রী তাহমিনা তুহিন। এ নিয়ে তুলকালামের মধ্যে অর্থ দিয়ে মামলা রফা করতে ৫ লাখ টাকা পর্যন্ত ‘দাম হাঁকাচ্ছেন’ ওই নারীর স্বজনরা। এমন অভিযোগ করেছেন আহত গৃহকর্মীর মামা হাফেজ ইব্রাহিম খলিল।,বাংলা ট্রিবিউনকে এসব তথ্য জানিয়ে তিনি বলেন, ‘আমার ভাগনির বাবা নেই। পরে আমরা তার মাকে অন্যত্র বিয়ে দেই। বিয়ের কিছুদিন পর পাশের বাড়ির এক লোক এসে আমাকে বলেন, কুমিল্লা ভিক্টোরিয়া কলেজের অধ্যক্ষ আবু তাহেরের মেয়ের বাচ্চাদের খেলার কোনও বন্ধু নেই। ভাগনিকে দিলে তাদের বাচ্চাদের সঙ্গে খেলাধুলা করবে আর তাদের সঙ্গে পড়াশোনাও করবে। প্রথমে আমি রাজি হইনি। পরে ওই মেয়ে আসে এবং আমাদের অনুরোধ করে বলেন, আমার ভাগনিকে নিজের মেয়ের মতো করেই রাখতে চান।’,ভুক্তভোগী শিশুটির মামা আরও বলেন, ‘আর্থিক অনটনের পরিবারের বুকে পাথর বেঁধে ভাগনিকে দিয়ে দেই। দেওয়ার দুই তিন মাস আমার বোনের সাথে কথা হয়েছে। এরপর থেকে চার বছর সে কুমিল্লায়। কোনোদিন আমার সঙ্গে কথা হয়নি। শুনেছি আমার বোনের সঙ্গেও তার তেমন কথা হয়নি।’,চার বছরে কোনোদিন ভাগনির সঙ্গে কথা বলতে চাননি এমন প্রশ্নে ইব্রাহিম বলেন, ‘আমার ভাগনি আমার কত কাছের, যারা আমাকে চেনেন তারা জানেন। আমি প্রতি সপ্তাহে কল দিতাম। ওই নারীর (তাহমিনা তুহিন) মেয়ে বলতো, ভাগনি কথা বললে কান্না করবে। তাই কথা বলতে দিতো না।’,অবহেলা আর নির্যাতনে বর্ণনা দিয়ে তিনি বলেন, ‘আমার ভাগনির দাঁত নড়ে আবার বসে গেছে। সেই দাঁতের পাশে দাঁত উঠেছে। তার মাথার চুলে সেম্পু, সাবান লাগাতে হবে। তাই তার মাথার চুল পুরো কেটে দিতো। তার নোংরা জামাতেই চলতো বছর। চার বছর গ্রামের বাড়িতে তাহমিনা তুহিনের মেয়ে কতবার গিয়েছে। আমরা দৌড়ে তার বাড়িতে গেলেই সে বলতো, আমাদের ভাগনিকে আনেনি। দুঃখ নিয়ে চলে আসতাম।’,ভাবতাম ভাগনি আমাদের থেকেও ভালো আছে। কিন্তু সেদিন খবর পাই ভাগনি ভালো নেই। হাসপাতালে গিয়ে প্রথমে ভেবেছিলাম ভাগনিকে শুধু সেদিনই মেরেছে। পরে তার পুরো শরীরে দেখি দাগ আর দাগ। অনেকগুলো পুরোনো, আবার অনেক গুলো কয়েকদিন আগের।‘,কেন তার শরীরে গরম পানি ঢেলেছে এমন প্রশ্নে ইব্রাহিম বলেন, ‘ওই ঘরে আরেকজন কাজের নারী ছিল। সে কোনও একটি অভিযোগ দেওয়ায় আমার ভাগনিকে তিন দিন তারা কোনও খাবার দেয়নি। পরে সে ক্ষুধা সহ্য করতে না পেরে রান্নাঘর থেকে চামুচে করে পাউডার দুধ নিয়ে খেতে চেয়েছিল। কিন্তু তাকে দুধ না খেতে দিয়ে চুলায় থাকা গরম পানি শরীরে ঢেলে দেয়।’,মামলা তুলে নিতে কোনও হুমকি আসছে কিনা এমন প্রশ্নে তিনি বলেন, ‘মামলা করার আগে থেকেই টাকা দিয়ে তারা সমাধানের চেষ্টা করে যাচ্ছে। মামলার পরে আমাদের স্থানীয় নেতারা এসেছেন, মিমাংসা করতে। প্রথমে এক লাখ টাকা দেবে বলেছে। আমি রাজি না হওয়ায় তা পাঁচ লাখ পর্যন্ত উঠেছে। গরিবের সংসার, না খেয়ে থাকবো কিন্তু ভাগনিকে যারা এত কষ্ট দিয়েছে তাদের বিচার হোক। আমি আদালতের কাছে বিচার চাই।’, ,ভাগনি এখন কেমন আছে এমন প্রশ্নে তিনি বলেন, ‘শরীরের ব্যান্ডেজগুলো একবার চেঞ্জ করেছে ডাক্তার। তার অবস্থা আগের মতোই। এখনও শোয়ায় আছে। ডাক্তার বলেছে সুস্থ হতে সময় লাগবে।’,এদিকে ৯ জানুয়ারি গ্রেফতার তাহমিনা তুহিনের জামিন নামঞ্জুর করেছে আদালত। কুমিল্লা জেলা ও দায়রা জজ মো. হেলাল উদ্দিন এ আদেশ দেন। মামলার বাদী পক্ষের আইনজীবী মোহাম্মদ ইলিয়াস মিন্টু বাংলা ট্রিবিউনকে বলেন, শুধু তাহমিনা তুহিন নয় তার মেয়ে ইমুসহ ওই শিশুকে নির্যাতন করতো। তারা জালি বেত দিয়ে তাকে মারতো। গরম পানি শরীরে ঢেলেছে বলে ম্যাজিস্ট্রেটের নিকট জবানবন্দি দিয়েছে ওই শিশু। আমরা প্রত্যাশা করছি, এই অমানবিক নির্যাতনকারী নারীকে আদালত জামিন দেবেন না। ,কুমিল্লার কোতোয়ালি মডেল থানার ভারপ্রাপ্ত কর্মকর্তা (ওসি) আহমেদ সনজুর মোর্শেদ মিন্টু বাংলা ট্রিবিউনকে বলেন, ‘ঘটনার পর মামলা দায়ের করেন ওই গৃহকর্মীর মামা। পরে অভিযুক্তকে আমরা গ্রেফতার করে কারাগারে প্রেরণ করি। এ ঘটনায় তদন্ত এখনও চলমান আছে।’ ,তবে এসব অভিযোগ অস্বীকার করে ভিক্টোরিয়া সরকারি কলেজের সাবেক অধ্যক্ষ আবু তাহের বলেন, ‘মেয়েটি আমাদের আত্মীয়ের মধ্যে। আমার মেয়ের শ্বশুর বাড়ি দেবিদ্বারে তার বাড়ি। আমার স্ত্রী জানিয়েছেন, তাকে মারধর করেননি। সে পাপশে পা পিছলে পড়ে পায়ে একটু গরম পানি পড়েছে। পাশের হোস্টেলের একটি মেয়ে বিষয়টিকে বড় করেছে।’,উল্লেখ্য, গত ৩ জানুয়ারি সন্ধ্যায় কুমিল্লা শহরতলীর ধর্মপুর ভিক্টোরিয়া কলেজ সংলগ্ন পূর্ব দৌলতপুর এলাকার এসআরটি প্যালেসের মালিক ও কুমিল্লা ভিক্টোরিয়া কলেজের সাবেক অধ্যক্ষ আবু তাহেরের গৃহকর্মীকে মারধর করেন তার স্ত্রী তাহমিনা তুহিন। পরে গরম পানি ঢেলে তার শরীর ঝলসে দেন বলে অভিযোগ উঠেছে।",bn,2023-01-12T08:22:26+06:00
Banglatribune,"ভিড়ের মধ্যেই গাড়ি তুলে দিলো চালক, নিহত ৫",foreign,https://www.banglatribune.com/foreign/china/781155/%E0%A6%AA%E0%A6%A5%E0%A6%9A%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%97%E0%A6%BE%E0%A7%9C%E0%A6%BF-%E0%A6%A4%E0%A7%81%E0%A6%B2%E0%A7%87-%E0%A6%A6%E0%A6%BF%E0%A6%B2%E0%A7%8B-%E0%A6%9A%E0%A6%BE%E0%A6%B2%E0%A6%95-%E0%A6%A8%E0%A6%BF%E0%A6%B9%E0%A6%A4-%E0%A7%AB,"অন্যদিনের মতো বুধবার (১২ জানুয়ারি) ব্যস্ত সড়কে ছিল পথচারীদের আনাগোনা। এদিন হুট করে পথচারীদের ওপর একটি গাড়ি ওঠে যায়। বদলে যায় পরিস্থিতি। গাড়ি চাপায় ঘটনাস্থলেই পাঁচজন প্রাণ হারান। নিহতদের পরিচয়  তাৎক্ষণিকভাবে পাওয়া যায়নি।,এ ঘটনায় জনসাধরণের ভেতরে ব্যাপক ক্ষোভের জন্ম দিয়েছে। কেউ কেউ অভিযোগ করছেন, ইচ্ছাকৃতভাবেই সাধারণ মানুষকে লক্ষ্যবস্তু করেছেন চালক।,কোনও উদ্দেশ্য নিয়ে ভিড়ে গাড়ি তুলে দিয়েছেন কিনা, এ ঘটনায় তদন্ত শুরু করেছে স্থানীয় প্রশাসন।",bn,2023-01-12T13:16:07+06:00
Banglatribune,দুর্গম পাহাড়ি এলাকা থেকে ৫ ‘জঙ্গি’ গ্রেফতার,country,https://www.banglatribune.com/country/781154/%E0%A6%A6%E0%A7%81%E0%A6%B0%E0%A7%8D%E0%A6%97%E0%A6%AE-%E0%A6%AA%E0%A6%BE%E0%A6%B9%E0%A6%BE%E0%A7%9C%E0%A6%BF-%E0%A6%8F%E0%A6%B2%E0%A6%BE%E0%A6%95%E0%A6%BE-%E0%A6%A5%E0%A7%87%E0%A6%95%E0%A7%87-%E0%A7%AB-%E2%80%98%E0%A6%9C%E0%A6%99%E0%A7%8D%E0%A6%97%E0%A6%BF%E2%80%99-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"বান্দরবানের রোয়াংছড়ি ও থানচি উপজেলায় সীমান্তবর্তী বিভিন্ন দুর্গম পাহাড়ি এলাকা থেকে পাঁচ জনকে গ্রেফতার করেছে র‌্যাব। তারা নতুন জঙ্গি সংগঠন ‘জামাতুল আনসার ফিল হিন্দাল শারক্বিয়ার’ সদস্য বলে জানিয়েছে র‌্যাব।,বৃহস্পতিবার (১২ জানুয়ারি) বান্দরবানের মেঘলা জেলা পরিষদের কনফারেন্স হলে প্রেস ব্রিফিংয়ে এ তথ্য জানান র‌্যাবের লিগ্যাল অ্যান্ড মিডিয়া উইংয়ের পরিচালক কমান্ডার খন্দকার আল মঈন।,গ্রেফতার পাঁচ জন হলেন– নোয়াখালীর আবদুল কুদ্দুসের ছেলে নিজামুদ্দিন হিরন ওরফে ইউসুফ (৩০), কুমিল্লার আবদুল রাজ্জাকের ছেলে সালেহ আহমেদ ওরফে সাইহা (২৭), সিলেটের সিরাজুল ইসলামের ছেলে সাদিকুর রহমান সুমন ওরফে ফারকুন (৩০), কুমিল্লার শফিকুল ইসলামের ছেলে বাইজিদ ইসলাম ওরফে মুয়াজ ওরফে বাইরু (২১) এবং কুমিল্লার মজিবুর রহমানের ছেলে ইমরান বিন রহমান শিথিল ওরফে বিল্লাল (১৭)।,তিনি বলেন, ‘সম্প্রতি নতুন জঙ্গি সংগঠন জামাতুল আনসার ফিল হিন্দাল শারক্বিয়ার শীর্ষ নেতাদের ধরতে পাহাড়ে অভিযান শুরু হয়। সম্প্রতি জঙ্গিবাদে জড়িয়ে নতুন করে কথিত হিজরতের নামে ঘরছাড়া তরুণরা জামাতুল আনসারের হয়ে পাহাড়ি এলাকার আস্তানায় আশ্রয় নেয়। সেখানে তাদের ভারি অস্ত্র চালানোর প্রশিক্ষণ দেওয়া হয়। নতুন এ জঙ্গি সংগঠনকে প্রশিক্ষণ দিচ্ছে কুকি-চিন ন্যাশনাল ফ্রন্ট (কেএনএফ) নামে একটি সশস্ত্র গোষ্ঠী।’,তিনি আরও জানান, উগ্রবাদে উদ্বুদ্ধ হয়ে স্বেচ্ছায় হিজরতের নামে বাড়ি থেকে নিরুদ্দেশ হওয়া বিভিন্ন জেলার ৫০ তরুণের তথ্য পায় র‌্যাব। তাদের মধ্যে ৩৮ জনের পূর্ণাঙ্গ নাম-ঠিকানা প্রকাশ করা হয়। বান্দরবানের সীমান্তঘেঁষা দুর্গম পাহাড়ে বাড়িছাড়া কিছু তরুণ জঙ্গি প্রশিক্ষণ নিচ্ছে। তিন মাস ধরে টানা অভিযান চালিয়ে বান্দরবান ও রাঙামাটির বিভিন্ন অঞ্চল থেকে এ পর্যন্ত নতুন জঙ্গি সংগঠন জামাতুল আনসার ফিল হিন্দাল শারক্বিয়ার ১২ এবং কেএনএফের ৩ জনকে গ্রেফতার করেছে র‌্যাব।,উল্লেখ্য, এর আগে গত বছরের ২১ অক্টোবর বান্দরবান ও রাঙ্গামাটির সীমান্তবর্তী বিভিন্ন দুর্গম এলাকায় অভিযান চালিয়ে জামাতুল আনসার ফিল হিন্দাল শারক্বিয়ার ৭ এবং কেএনএফের ৩ সদস্যকে গ্রেফতার করে র‌্যাব।",bn,2023-01-12T13:15:50+06:00
Banglatribune,গ্যাস সংকটে দিনে জ্বলছে না চুলা,business,https://www.banglatribune.com/business/power-and-fuel/781118/%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%B8%E0%A6%82%E0%A6%95%E0%A6%9F%E0%A7%87-%E0%A6%A6%E0%A6%BF%E0%A6%A8%E0%A7%87-%E0%A6%9C%E0%A7%8D%E0%A6%AC%E0%A6%B2%E0%A6%9B%E0%A7%87-%E0%A6%A8%E0%A6%BE-%E0%A6%9A%E0%A7%81%E0%A6%B2%E0%A6%BE,"ঢাকাসহ দেশের বিভিন্ন এলাকায় গ্যাস সংকট দেখা দিয়েছে। রাজধানী ঢাকার অধিকাংশ এলাকায় গ্যাসের সংকটে চুলায় অল্প আঁচের যন্ত্রণায় রয়েছে অনেক এলাকার বাসিন্দা। সকাল থেকে গভীর রাত পর্যন্ত গ্যাস থাকছে না কোনও কোনও এলাকায়। এতে গভীর রাতেও কারো কারো রান্না-বান্না সারতে হচ্ছে। জানা গেছে, এলএনজি আমদানি না করা পর্যন্ত এই সংকট কাটিয়ে ওঠা কঠিন।,এখন দেশে গ্যাসের চাহিদা দৈনিক ৪ হাজার মিলিয়ন ঘনফুট, এর বিপরীতে সরবরাহ হচ্ছে ২৬০০ মিলিয়ন ঘনফুট। দৈনিক প্রায় এক হাজার ৪০০ মিলিয়ন ঘনফুট গ্যাস সরবরাহ কম করা হচ্ছে।  জানা গেছে, এখন গড়ে ৪২১ মিলিয়ন ঘনফুট এলএনজি সরবরাহ করা হচ্ছে। আর বাদবাকি অংশ দেশীয় খনির গ্যাস।,তিতাসের একজন কর্মকর্তা বলেন, শীতে দুই কারণে গ্যাস সংকট দেখা যায়। একটি হচ্ছে—তাপমাত্রা কমে গেলে চাহিদার অতিরিক্ত গ্যাস প্রয়োজন হয়। সেটির সংস্থান না করতে পারলে সংকট হয়। অন্যদিকে গ্যাস বা মিথেন হচ্ছে হাইড্রোজেন এবং কার্বনের বন্ড। শীত এলে পাইপলাইনের মধ্য দিয়ে সরবরাহ করা কঠিন হয়ে পড়ে। একারণে পাইপলাইনের একেবারে শেষ প্রান্তের মানুষ তো বটেই এর আগেরও অনেকে গ্যাস কম পায়।,রাজধানী ঢাকার প্রায় সব এলাকায় গ্যাসের সংকট দেখা দিয়েছে। গত কয়েক দিন ধরে এই সংকট আরও তীব্র হয়েছে।,সকালে উঠেই গ্যাস চলে যায়, আসে রাত দশটার পর। রান্নার কাজ আপাতত সব এলপিজি সিলিন্ডার দিয়েই চালাতে হয়। ফলে সিলিন্ডার কেনার খরচ একদিকে যেমন বেড়ে গেছে তেমনি আবার মাসশেষে গ্যাস বিলও দিতে হবে—এই অভিযোগ বনশ্রীর বাসিন্দা লিলি ইসলামের। একই অভিযোগ জানিয়েছেন রাজাবাজার থেকে জামাল হোসেনও। তিনি বলেন, চায়ের দোকান চালাই। আগে লাইনের গ্যাসের চুলায় চা করতাম। আর এখন সকাল ১০টায় গ্যাস যায়, আসে সেই রাত দশটায়। সিলিন্ডার দিয়েই চা বানাই। ফুরিয়ে গেলে চা বিক্রি বন্ধ রাখি।,কোথাও একেবারে গ্যাস নেই, আবার কোথাও গ্যাস থাকলেও চাপ কম। তবে অনেক এলাকায় আবার স্বাভাবিক গ্যাস সরবরাহ হচ্ছে বলেও জানা যায়।,একই ধরনের অভিযোগ খিলগাঁও, বাসাবো, মানিকনগর, পুরানো ঢাকার বেশকিছু এলাকা, রামপুরার উলন, ওয়াপদা, মধুবাগসহ আরও কয়েক এলাকার বাসিন্দাদের৷,তিতাস সূত্র জানায়, চাহিদার তুলনায় গ্যাস সরবরাহ না থাকায় শুধু ঢাকা নয়, ঢাকার আশেপাশের এলাকা সাভার, গাজীপুর,  আশুলিয়া,  নারায়ণগঞ্জ,  মুন্সীগঞ্জের বিভিন্ন এলাকায় গ্যাসের চাপ থাকছে না। ফলে উৎপাদনও ব্যাহত হচ্ছে এসব এলাকার শিল্প কারখানাগুলোর।,গ্যাস সংকট কবে স্বাভাবিক হবে এ বিষয়ে খুব আশার খবর পাওয়া যায়নি। পেট্রোবাংলার কর্মকর্তারা বলছেন, স্পট মার্কেট থেকে এলএনজি আমদানি করা সম্ভব না হওয়া পর্যন্ত এই সংকট কাটানো কঠিন। সরকার গত বছরের শেষ প্রান্তে এসে স্পট মার্কেট থেকে এলএনজি কেনা বন্ধের সিদ্ধান্ত নেয়। স্পট মার্কেট থেকে যতদিন এলএনজি আমদানি করা সম্ভব হবে না ততদিন এই সংকট কমার খুব একটা সম্ভাবনা নেই।,তিতাসের পরিচালক (অপারেশন) মো. সেলিম মিয়া বলেন, আমাদের প্রায় ১৮০০ মিলিয়ন ঘনফুট গ্যাসের চাহিদা রয়েছে। এরমধ্যে ১৫০০ মিলিয়নের মতো আমরা পাচ্ছি। প্রায় ৩০০ মিলিয়ন ঘনফুট গ্যাসের ঘাটতি আছে আমাদের। এছাড়া শীতের কারণে গ্যাস জমে যাওয়ায় পাইপলাইনের একেবারে শেষ প্রান্তের গ্রাহকের গ্যাসের সরবরাহ কম থাকে প্রায়ই।",bn,2023-01-12T10:00:00+06:00
Banglatribune,‘ওই পদে বসার যোগ্যতা আমার নেই’,politics,https://www.banglatribune.com/politics/awami-league/781159/%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%AA%E0%A6%A6%E0%A7%87-%E0%A6%AC%E0%A6%B8%E0%A6%BE%E0%A6%B0-%E0%A6%AF%E0%A7%8B%E0%A6%97%E0%A7%8D%E0%A6%AF%E0%A6%A4%E0%A6%BE-%E0%A6%86%E0%A6%AE%E0%A6%BE%E0%A6%B0-%E0%A6%A8%E0%A7%87%E0%A6%87-%E0%A6%93%E0%A6%AC%E0%A6%BE%E0%A6%AF%E0%A6%BC%E0%A6%A6%E0%A7%81%E0%A6%B2,"রাষ্ট্রপতি পদে নির্বাচন নিয়ে সড়ক পরিবহন ও সেতুমন্ত্রী ওবায়দুল কাদের বলেছেন, ‘ওই পদে বসার যোগ্যতা আমার নেই। প্রধানমন্ত্রী এ বিষয়ে আলাপ-আলোচনা করছেন। তিনি খোঁজ-খবর নিচ্ছেন। সময় হলে জানতে পারবেন।’,বৃহস্পতিবার (১২ জানুয়ারি) সচিবালয়ে মন্ত্রণালয় সভাকক্ষে সাংবাদিকদের সঙ্গে মতবিনিময়কালে প্রশ্ন করা হলে তিনি এ মন্তব্য করেন।,সড়ক পরিবহন ও সেতুমন্ত্রী ওবায়দুল কাদের বলেছেন, ‘বিএনপির আন্দোলন নিয়ে আমরা সতর্ক থাকবো। তারা যাতে সহিংস পরিস্থিতি তৈরি করতে না পারে, সে ব্যাপারে আমরা নিজেদের অবস্থান পরিবর্তন করিনি। আমরা রাজপথে আছি। রাজপথ আমরা ছাড়বো না। জনগণের জানমাল রক্ষার দায়িত্ব পালন করবো।’,বিএনপির নেতা কে, এমন প্রশ্ন তুলে ওবায়দুল কাদের বলেন, ‘আগামী নির্বাচনে আমাদের নেতৃত্ব দেবেন শেখ হাসিনা। কিন্তু তাদের নেতা কে? গত নির্বাচনে তারা কামাল হোসেনের নেতৃত্বে নির্বাচন করেছে।’,তিনি বলেন, ‘গতকাল কোনও সহিংস পরিস্থিতি কোথাও হয়নি। ফরিদপুরে তাদের মিটিং থেকে পুলিশের ওপর ইটপাটকেল ছুড়েছে। এরপর বেশি দূর গড়ায়নি।’ ‘তারা শোভাযাত্রা করলে আমরা শান্তি সমাবেশ করবো’ বলেও জানান আওয়ামী লীগের সাধারণ সম্পাদক।,জামায়াত নিষিদ্ধ নিয়ে প্রশ্ন করা হলে তিনি বলেন, ‘এটা আদালতের বিষয়। এ বিষয়ে আমরা সক্রিয় হওয়ার সিদ্ধান্ত নিইনি। আদালতের বিষয় দলীয় ভূমিকা যুক্তিসংগত হবে না। তবে তিনি মনে করেন, ‘জামায়াত ছাড়া বিএনপি শক্তিহীন। বিএনপি-জামায়াত একই মুদ্রার এপিঠ-ওপিঠ।’",bn,2023-01-12T13:53:48+06:00
Banglatribune,"ইজতেমায় গাড়ি পার্কিং, তীব্র যানজটের প্রভাব রাজধানীজুড়ে",others,https://www.banglatribune.com/others/capital-city/781156/%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE%E0%A7%9F-%E0%A6%97%E0%A6%BE%E0%A7%9C%E0%A6%BF-%E0%A6%AA%E0%A6%BE%E0%A6%B0%E0%A7%8D%E0%A6%95%E0%A6%BF%E0%A6%82-%E0%A6%A4%E0%A7%80%E0%A6%AC%E0%A7%8D%E0%A6%B0-%E0%A6%AF%E0%A6%BE%E0%A6%A8%E0%A6%9C%E0%A6%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%AD%E0%A6%BE%E0%A6%AC,"প্রথম দফা ইজতেমা শুরু হবে আগামীকাল শুক্রবার (১৩ জানুয়ারি) থেকে। এ কারণে রাজধানীর হজরত শাহজালাল আন্তর্জাতিক বিমানবন্দর এলাকায় সকাল থেকে তীব্র যানজটের সৃষ্টি হয়েছে। যার প্রভাবে ফার্মগেট, শাহাবাগ, মিরপুর কালশী, বনানী এলাকাসহ বেশ কিছু জায়গায় দেখা গেছে দীর্ঘ যানজট।,বৃহস্পতিবার (১২ জানুয়ারি) সকাল থেকে তীব্র এই যানজটের কারণে ওইসব এলাকা দিয়ে যাতায়াতকারীরা পড়েছেন বিপাকে। ঘণ্টার পর ঘণ্টা সময় তাদের রাস্তায় পার করতে হচ্ছে। মূলত বুধবার দিবাগত রাত থেকেই যানজটের সৃষ্টি হয়।,টঙ্গীর ইজতেমাকে কেন্দ্র করে দেশের বিভিন্ন জায়গা থেকে মুসল্লিরা এরই মধ্যে ইজতেমা ময়দানে জড়ো হতে শুরু করেছেন। কেউ বাসে করে, কেউবা বিভিন্ন ছোট-বড় যানবাহনে করে দেশের বিভিন্ন জেলা থেকে আসছেন। কিন্তু তাদের বহনকারী পরিবহনগুলো রাস্তায় দাঁড়িয়ে থাকার কারণে যান চলাচল ব্যাহত হয়। যার প্রভাব পড়ে রাজধানীজুড়ে।,যারা উত্তরার দিকে যাচ্ছেন, তাদের বিভিন্ন সড়কে দীর্ঘ সময় অপেক্ষা করতে হচ্ছে। দুই কিলোমিটার জায়গা অতিক্রম করতে এক একজনের সময় লেগেছে দেড় থেকে দুই ঘণ্টা।,ট্রাফিক পুলিশ সদস্যরা বলছেন, ইজতেমাকে কেন্দ্র করে টঙ্গীতে মুসল্লিদের বহনকারী যানবাহনগুলো রাস্তার পাশে পার্কিং করার কারণে যান চলাচল বিঘ্নিত হয়। আর সে কারণেই উত্তরা সড়কে ব্যাপক যানজটের সৃষ্টি হয়। তার প্রভাব দিয়ে পড়ে রাজধানীজুড়ে। রাজধানীর ফার্মগেট এলাকা থেকে উত্তরা আগামী যানবাহন এবং যাত্রীদের দীর্ঘ সময় অপেক্ষা করতে হয়। যানজটের কারণে দীর্ঘ অপেক্ষায় ভোগান্তিতে পড়তে হয় সাধারণ মানুষের।,মোহাম্মদপুর থেকে উত্তরাগামী প্রজাপতি পরিবহনের চালক নজরুল বাংলা ট্রিবিউনকে বলেন, ‌‘আজ উত্তরা থেকে যখন আসি, তখন দীর্ঘ যানজটে পড়ে থাকতে হয়। রাস্তার পাশে অনেক গাড়ি পার্ক করা ছিল। যারা ইজতেমায় এসেছে, তাদের গাড়ি রাস্তায় পার্ক করার কারণে যাতায়াতের রাস্তা ছোট হয়ে যায়। সে কারণেই যানজটের সৃষ্টি হয়।’,উত্তরা থেকে মতিঝিলগামী তৌহিদ বলেন, ‘আজ অনেকটাই জ্যামে থাকতে হয়েছে। কখন মতিঝিল পৌঁছাবো বলতে পারছি না। উত্তরায় অপেক্ষার পর একটি বাস পেয়েছি। শাহবাগ অতিক্রম করতে প্রায় সাড়ে তিন ঘণ্টার বেশি সময় লেগে গেল। জানি না কপালে কী আছে।’,ঢাকা মেট্রোপলিটন পুলিশের (ডিএমপি, উত্তরা বিভাগ) অতিরিক্ত উপকমিশনার তাপস কুমার বাংলা ট্রিবিউনকে বলেন, ‘ইজতেমার মুসল্লিদের নিয়ে আসা গাড়িগুলো রাস্তায় অনবরত পার্কিং করার কারণে গতকাল রাত থেকেই যানজটের সৃষ্টি হয়। রাতে গাড়িগুলো সরানোর জন্য কাজ শুরু করে পুলিশ সদস্যরা। গাড়ির চাপ বেশি থাকায় গাড়ির সারি দীর্ঘ হয়ে রাজধানীর ভেতরেও সৃষ্টি হয় যানজটের।’",bn,2023-01-12T13:25:15+06:00
Banglatribune,ডেসটিনির চেয়ারম্যানকে জামিন দেননি হাইকোর্ট,others,https://www.banglatribune.com/others/781157/%E0%A6%A1%E0%A7%87%E0%A6%B8%E0%A6%9F%E0%A6%BF%E0%A6%A8%E0%A6%BF%E0%A6%B0-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%8D%E0%A6%AE%E0%A6%A6-%E0%A6%B9%E0%A7%8B%E0%A6%B8%E0%A7%87%E0%A6%A8%E0%A6%95%E0%A7%87-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%A6%E0%A7%87%E0%A6%A8%E0%A6%A8%E0%A6%BF,"অর্থ আত্মসাৎ মামলায় ডেসটিনির চেয়ারম্যান মোহাম্মদ হোসেনের জামিন চেয়ে করা আপিল খারিজ করে দিয়েছেন হাইকোর্ট। একইসঙ্গে বিচারিক আদালতে সাক্ষ্যগ্রহণ পর্যায়ে থাকা মামলাটি দ্রুত নিষ্পত্তির নির্দেশ দিয়েছেন আদালত।,বৃহস্পতিবার (১২ জানুয়ারি) বিচারপতি মো. নজরুল ইসলাম তালুকদার ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ এ রায় দেন।,আদালতে আবেদেনের পক্ষে শুনানি করেন আইনজীবী এম. সারোয়ার হোসেন। অন্য দিকে রাষ্ট্রপক্ষে ছিলেন ডেপুটি অ্যাটর্নি জেনারেল এ কে এম আমিন উদ্দিন মানিক। দুদকের পক্ষে ছিলেন আইনজীবী মো. খুরশীদ আলম খান।  ,২০১২ সালের ৩১ জুলাই দুদকের উপ-পরিচালক মো. মোজাহার আলী সরদার ও সহকারী পরিচালক মো. তৌফিকুল ইসলাম রাজধানীর কলাবাগান থানায় ডেসিটিনির কর্তাব্যক্তিসহ অন্যদের বিরুদ্ধে ডেসটিনি মাল্টিপারপাস কো-অপারেটিভ সোসাইটি এবং ডেসটিনি ট্রি প্লান্টেশন প্রজেক্টের অর্থ আত্মসাতের দুটি মামলা করেন।,এর মধ্যে ২০২২ সালের ১২ মে বিচারিক আদালতে এক মামলার রায় হয়। তাতে ব্যবস্থাপনা পরিচালক রফিকুল আমীনসহ ৪৬ জনকে বিভিন্ন মেয়াদে কারাদণ্ড এবং তাদের ২ হাজার ৩০০ কোটি টাকা জরিমানা করা হয়।,ওই মামলায় মোহাম্মদ হোসেনকে ১০ বছরের কারাদণ্ড এবং ১ কোটি ৫০ লাখ টাকা অর্থদণ্ড দেওয়া হয়। পরে এ রায়ের বিরুদ্ধে আপিল করলে হাইকোর্ট আপিল শুনানির জন্য গ্রহণ করেন এবং অর্থদণ্ড স্থগিত করেন।,আর ট্রি প্লান্টেশন প্রজেক্টের অর্থ আত্মসাতের মামলাটি বিচারিক আদালতে সাক্ষ্যগ্রহণ পর্যায়ে রয়েছে। এই মামলায় নিম্ন আদালতে জামিন আবেদন খারিজের পর মোহাম্মদ হোসেন হাইকোর্টে আপিল করেন।, , , ",bn,2023-01-12T13:26:21+06:00
Banglatribune,ঋণ পরিশোধ করতে না পেরে রিকশাচালকের ‘আত্মহত্যা’,others,https://www.banglatribune.com/others/781162/%E0%A6%8B%E0%A6%A3-%E0%A6%AA%E0%A6%B0%E0%A6%BF%E0%A6%B6%E0%A7%8B%E0%A6%A7-%E0%A6%95%E0%A6%B0%E0%A6%A4%E0%A7%87-%E0%A6%A8%E0%A6%BE-%E0%A6%AA%E0%A7%87%E0%A6%B0%E0%A7%87-%E0%A6%B0%E0%A6%BF%E0%A6%95%E0%A6%B6%E0%A6%BE%E0%A6%9A%E0%A6%BE%E0%A6%B2%E0%A6%95%E0%A7%87%E0%A6%B0-%E2%80%98%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE%E2%80%99,"রাজধানীর সবুজবাগে ঋণের টাকা পরিশোধ করতে না পেরে রাহেল ইসলাম (২৫) নামে এক রিকশাচালক আত্মহত্যা করেছেন বলে অভিযোগ উঠেছে। বুধবার (১২ জানুয়ারি) দিবাগত রাতে সবুজবাগ দাসপাড়ায় এ ঘটনা ঘটে। সবুজবাগ থানার উপ-পরিদর্শক (এসআই) মো. আব্দুল আওয়াল এ তথ্য জানান।,রাহেল ইসলাম সুনামগঞ্জ জেলার ছাতক উপজেলার রোকনতাজ গ্রামের নজরুল ইসলামের ছেলে।,পরিবারের বরাদ দিয়ে এসআই মো. আব্দুল আওয়াল বলেন, ‘রাহেল পেশায় রিকশাচালক। স্ত্রী নুরজাহান ও তিন বছরের এক সন্তানকে নিয়ে সবুজবাগ দাসপাড়া ভাড়া বাসায় থাকতেন।’,তিনি বলেন, ‘বুধবার রাত ১টার দিকে ভাড়া বাসায় টিনসেট ঘরের আড়ার সঙ্গে রশি বেঁধে গলায় ফাঁস নিয়ে আত্মহত্যার চেষ্টা করেন রাহেল। টের পেয়ে স্ত্রী চিৎকার করে আশপাশের লোকজনের সহযোগিতা চান। পরে অচেতন অবস্থায় উদ্ধার করতে মুগদা জেনারেল হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। খবর পেয়ে সবুজবাগ থানা পুলিশ মুগদা হাসপাতাল থেকে মরদেহ উদ্ধার করে। আইনি প্রক্রিয়া শেষে ময়নাতদন্তের জন্য লাশ ঢাকা মেডিক্যাল কলেজ হাসপাতাল মর্গে পাঠানো হয়েছে।,রাহেলের চাচা ফয়জুল ইসলাম জানান, রাহেল রিকশা চালাতো। মাঝে বেকার ছিল। সে স্ত্রী-সন্তান নিয়ে ঢাকায় থাকতো। অভাবের কারণে ঋণ নিয়ে চলতো। সময় মতো ঋণের কিস্তি দিতে পারতো না। আমার ধারণা, ঋণ পরিশোধ করতে না পেরে সে আত্মহত্যা করেছে।, , ",bn,2023-01-12T14:46:19+06:00
Banglatribune,৪ ঘণ্টা পর চললো ফেরি,country,https://www.banglatribune.com/country/781158/%E0%A7%AA-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AA%E0%A6%B0-%E0%A6%9A%E0%A6%B2%E0%A6%B2%E0%A7%8B-%E0%A6%AB%E0%A7%87%E0%A6%B0%E0%A6%BF,"রাজবাড়ীর দৌলতদিয়া ও মানিকগঞ্জের পাটুরিয়া নৌপথে ঘন কুয়াশার কারণে চার ঘণ্টা বন্ধ থাকার পর ফেরি চলাচল শুরু হয়েছে। বৃহস্পতিবার সকাল পৌনে ৬টা থেকে সকাল সোয়া ১০ পর্যন্ত এ নৌপথে নৌযান চলাচল বন্ধ রাখে ঘাট কর্তৃপক্ষ।,সরজমিনে রবিবার সকালে দৌলতদিয়া ঘাট এলাকা ঘুরে দেখা যায়, কুয়াশায় ফেরি বন্ধ থাকায় নদী পারের অপেক্ষায় আটকা পড়েছে প্রায় শতাধিক ছোট-বড় যানবাহন। তার মধ্যে পণ্যবাহী ট্রাকের সংখ্যা ছিল বেশি। দীর্ঘক্ষণ ঘাটে অপেক্ষা করায় চরম দুর্ভোগে পড়েন যানবাহনের চালক ও যাত্রীরা।,বিআইডব্লিউটিসি দৌলতদিয়া কার্যালয়ের ব্যবস্থাপক (বাণিজ্য) সালাহ উদ্দিন বলেন, ‘বুধবার মধ্যরাত থেকে কুয়াশা বেড়ে গেলে সকাল পৌনে ৬টার দিকে ফেরি চলাচল বন্ধ রাখা হয়। কুয়াশা কেটে গেলে পুনরায় সকাল সোয়া ১০টার দিকে ফেরি চলাচল স্বাভাবিক হয়েছে। চার ঘণ্টা ফেরি বন্ধ থাকায় ঘাটে প্রায় শতাধিক যানবাহন পারাপারের অপেক্ষায় আছে। আশা করছি কিছুক্ষণের মধ্যে যানবাহনের চাপ কমে আসবে।’,বর্তমান এ নৌপথে ছোট ছোট-বড় ১৫টি ফেরি যানবাহন পারাপারে চলাচল করছে।",bn,2023-01-12T13:29:56+06:00
Banglatribune,সুপ্রিম কোর্ট লিগ্যাল এইডের চেয়ারম্যান হলেন বিচারপতি নাইমা হায়দার,others,https://www.banglatribune.com/others/781163/%E0%A6%B8%E0%A7%81%E0%A6%AA%E0%A7%8D%E0%A6%B0%E0%A6%BF%E0%A6%AE-%E0%A6%95%E0%A7%8B%E0%A6%B0%E0%A7%8D%E0%A6%9F-%E0%A6%B2%E0%A6%BF%E0%A6%97%E0%A7%8D%E0%A6%AF%E0%A6%BE%E0%A6%B2-%E0%A6%8F%E0%A6%87%E0%A6%A1%E0%A7%87%E0%A6%B0-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%B9%E0%A6%B2%E0%A7%87%E0%A6%A8,"সুপ্রিম কোর্ট লিগ্যাল এইডের নতুন চেয়ারম্যান হয়েছেন সুপ্রিম কোর্টের হাইকোর্ট বিভাগের বিচারপতি নাইমা হায়দার।,বৃহস্পতিবার (১২ জানুয়ারি) প্রধান বিচারপতি হাসান ফয়েজ সিদ্দিকী তাকে লিগ্যাল এইডের চেয়ারম্যান হিসেবে নিযুক্ত করেন বলে জানিয়েছেন সুপ্রিম কোর্টের মুখপাত্র মুহাম্মদ সাইফুর রহমান।,বিচারপতি নাইমা হায়দার সাবেক প্রধান বিচারপতি বদরুল হায়দার চৌধুরীর মেয়ে। তিনি ঢাকা বিশ্ববিদ্যালয় থেকে আইন বিষয়ে পড়াশোনা করেন। এছাড়াও কলাম্বিয়া বিশ্ববিদ্যালয়, সাউদার্ন বিশ্ববিদ্যালয়, অক্সফোর্ড বিশ্ববিদ্যালয়, বার্কলে বিশ্ববিদ্যালয় ও লন্ডন বিশ্ববিদ্যালয় থেকে আইন বিষয়ে উচ্চতর ডিগ্রি লাভ করেন।,বিচারপতি নাইমা হায়দার ১৯৮৯ সালে জেলা আদালতে আইন পেশায় যুক্ত হন। ১৯৯৩ সালে হাইকোর্টের আইনজীবী ও ২০০৪ সালে আপিল বিভাগের আইনজীবী হিসেবে তালিকাভুক্ত হন। ২০০৯ সালের ৬ জুন তিনি হাইকোর্টের অতিরিক্ত বিচারপতি হিসেবে নিযুক্ত হন। আর ২০১১ সালের ৬ জুন হাইকোর্টের স্থায়ী বিচারপতি হিসেবে নিয়োগ পান। অসংখ্য আলোচিত রায় দিয়ে সুনাম কুড়িয়েছেন বিচারপতি নাইমা হায়দার।, , ",bn,2023-01-12T14:59:14+06:00
Banglatribune,ঢাবির ভর্তি পরীক্ষা ২৯ এপ্রিল শুরুর প্রস্তাব ,educations,https://www.banglatribune.com/educations/781165/%E0%A6%A2%E0%A6%BE%E0%A6%AC%E0%A6%BF%E0%A6%B0-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A7%A8%E0%A7%AF-%E0%A6%8F%E0%A6%AA%E0%A7%8D%E0%A6%B0%E0%A6%BF%E0%A6%B2-%E0%A6%B6%E0%A7%81%E0%A6%B0%E0%A7%81%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%BE%E0%A6%AC%C2%A0,"ঢাকা বিশ্ববিদ্যালয়ের ২০২২-২৩ শিক্ষাবর্ষের আন্ডারগ্রাজুয়েট প্রোগ্রামে ভর্তি পরীক্ষা আগামী ২৯ এপ্রিল থেকে শুরুর সুপারিশ করা হয়েছে।,বৃহস্পতিবার (১২ জানুয়ারি) বিশ্ববিদ্যালয়ের সাধারণ ভর্তি কমিটির সভায় এ সুপারিশ করা হয়।,ভর্তি কমিটির সূত্রে জানা গেছে, ২৯ এপ্রিল চারুকলা ইউনিটের ভর্তি পরীক্ষা দিয়ে শুরু প্রস্তাব করা হয়। এরপর ৬ মে কলা, আইন ও সামাজিক বিজ্ঞান ইউনিট, ১২ মে বিজ্ঞান ইউনিট, ১৩ মে ব্যবসায় শিক্ষা ইউনিটের ভর্তি পরীক্ষা অনুষ্ঠিত হবে।,ঢাকা বিশ্ববিদ্যালয়ের অনলাইন ভর্তি কমিটির আহ্বায়ক এবং বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের অধ্যাপক মো. মোস্তাফিজুর রহমান বলেন, ‘আগামী ২৯ এপ্রিল থেকে শুরুর একটা সুপারিশ করা হয়েছে। আগামী ৩০ জানুয়ারি অ্যাকাডেমিক ভর্তি পরীক্ষার সভায় এটি চূড়ান্ত করা হবে। ২৯ এপ্রিলের পর ৬ মে কলা, আইন ও সামাজিক বিজ্ঞান অনুষদ, ১২ মে বিজ্ঞান ইউনিট, ১৩মে ব্যাবসায় শিক্ষা ইউনিটের ভর্তি পরীক্ষা গ্রহণের সুপারিশ করা হয়েছে। এছাড়া এবার ভর্তি পরীক্ষা আন্তর্জাতিকভাবে মিল রেখে ‘আন্ডারগ্র্যাজুয়েট ভর্তি পরীক্ষা’ নামকরণ করা হয়েছে। আগে যেটি ছিল ‘সম্মান প্রথম বর্ষ ভর্তি পরীক্ষা’। ,তিনি জানান, মাস্টার্সের বাইরের শিক্ষার্থীরা ভর্তি হতে পারবে, এ সিদ্ধান্ত আগেই নেওয়া হয়েছিল। তবে কীভাবে বাইরের শিক্ষার্থীরা ভর্তি পরীক্ষায় অংশগ্রহণ করতে পারবে এবং ভর্তি পরীক্ষা কীভাবে নেবে, সেটি আলাদাভাবে স্ব স্ব বিভাগ ও ইনস্টিটিউট জানিয়ে দেবে। প্রত্যেক বিভাগ আলাদাভাবে পরীক্ষা নেবে।,উপাচার্য অধ্যাপক ড. মো. আখতারুজ্জামান বলেন, ‘এবারের ভর্তি পরীক্ষায় গুরুত্বপূর্ণ বিষয় হলো— আমরা এবার ভর্তি করবো আন্ডারগ্র্যাজুয়েট প্রোগ্রামে। আগে হতো সম্মান প্রথম বর্ষের ভর্তি পরীক্ষা। আন্তর্জাতিকভাবে মিল রেখে এটা করেছি আমরা। এবার চার ইউনিটে ভর্তি পরীক্ষা অনুষ্ঠিত হবে।’, , ",bn,2023-01-12T15:12:46+06:00
Banglatribune,মৌসুমের সর্বনিম্ন তাপমাত্রায় চুয়াডাঙ্গার জনজীবনে স্থবিরতা,country,https://www.banglatribune.com/country/781160/%E0%A6%AE%E0%A7%8C%E0%A6%B8%E0%A7%81%E0%A6%AE%E0%A7%87%E0%A6%B0-%E0%A6%B8%E0%A6%B0%E0%A7%8D%E0%A6%AC%E0%A6%A8%E0%A6%BF%E0%A6%AE%E0%A7%8D%E0%A6%A8-%E0%A6%A4%E0%A6%BE%E0%A6%AA%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A7%9F-%E0%A6%9A%E0%A7%81%E0%A7%9F%E0%A6%BE%E0%A6%A1%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%B0-%E0%A6%9C%E0%A6%A8%E0%A6%9C%E0%A7%80%E0%A6%AC%E0%A6%A8%E0%A7%87,"চুয়াডাঙ্গার ওপর দিয়ে বয়ে যাচ্ছে মাঝারি শৈত্যপ্রবাহ। এ কারণে তীব্র শীতে স্থবিরতা নেমে এসেছে জনজীবনে।,চুয়াডাঙ্গা আবহাওয়া পর্যবেক্ষণাগারের ভারপ্রাপ্ত কর্মকর্তা রকিবুল হাসান জানান, বৃহস্পতিবার সকাল ৯টায় এ মৌসুমের সর্বনিম্ন তাপমাত্রা ৬.৩ ডিগ্রি সেলসিয়াস রেকর্ড করা হয়েছে। বাতাসের আর্দ্রতা রয়েছে ৯৪ শতাংশ। বুধবার চুয়াডাঙ্গায় সর্বনিম্ন তাপমাত্রা ছিল ৮.০ ডিগ্রি সেলসিয়াস।,জেলায় গত চার দিন ধরে রোদের দেখা মিলছে। কিন্তু দুপুরের পর থেকে হিম বাতাসে শীতের তীব্রতা বাড়ছে। প্রয়োজনীয় কাজ ছাড়া বাড়ির বাইরে বের হচ্ছেন না জনসাধারণ। শীতের তীব্রতায় খেটে খাওয়া মানুষ পড়েছেন বিপাকে। সংকট সৃষ্টি হয়েছে আয় রোজগারে। হাসপাতালগুলোতে বাড়ছে শীতজনিত রোগে আক্রান্ত রোগীর সংখ্যা। বিশেষ করে শিশুরা নিউমোনিয়া ও শ্বাসকষ্ট নিয়ে ভর্তি হচ্ছে সবচেয়ে বেশি।,এ ছাড়া তীব্র শীতে কৃষকের ধান, গম ও আলু রোপণ ব্যাহত হচ্ছে। যার ফলে চলতি মৌসুমে ফলন কমে যাওয়ার আশঙ্কা করছেন কৃষকরা।,রকিবুল হাসান জানান, চুয়াডাঙ্গার ওপর দিয়ে মাঝারি শৈত্যপ্রবাহ বয়ে যাচ্ছে। সোমবার তাপমাত্রা কিছুটা বাড়লেও আবার নেমে গেছে তাপমাত্রার পারদ। তাপমাত্রা আরও কমতে পারে। বাতাসের আর্দ্রতার পরিমাণ বেশি থাকায় তীব্র শীত অনুভূত হচ্ছে। এ মাসে আরও দুটি শৈত্যপ্রবাহ বয়ে যেতে পারে।,এদিকে, জেলা প্রশাসনের পাশাপাশি বিভিন্ন সংগঠন ও ব্যক্তি উদ্যোগে শীতার্তদের মাঝে শীতবস্ত্র বিতরণ করা হচ্ছে।",bn,2023-01-12T14:03:30+06:00
Banglatribune,এক ব্যক্তিকে পিটিয়ে হত্যা,country,https://www.banglatribune.com/country/781164/%E0%A6%8F%E0%A6%95-%E0%A6%AC%E0%A7%8D%E0%A6%AF%E0%A6%95%E0%A7%8D%E0%A6%A4%E0%A6%BF%E0%A6%95%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE,"টাঙ্গাইলের কালিহাতীতে পারিবারিক কলহের জের ধরে আবুল মাজম (৫০) নামে এক ব্যক্তিকে পিটিয়ে হত্যা করার অভিযোগ উঠেছে। বৃহস্পতিবার (১২ জানুয়ারি) সকাল সাড়ে ১০টার দিকে উপজেলার পৌলী এলাকায় এ ঘটনা ঘটে। কালিহাতী থানার ভারপ্রাপ্ত কর্মকর্তা (ওসি) মোল্লা আজিজুর রহমান এ তথ্য নিশ্চিত করেছেন।,নিহত আবুল মাজম ওই গ্রামের মৃত আক্কেল আলীর ছেলে।,পুলিশ ও স্থানীয়রা জানান, উপজেলার পৌলী এলাকায় আজহার মিয়ার ছেলে বাবুল মণ্ডলের সঙ্গে পার্শ্ববর্তী স্বরপপুর গ্রামের আব্দুল বারেকের মেয়ের বিয়ে হয়। বুধবার রাতে বাবুলের সঙ্গে তার স্ত্রীর ঝগড়া হয়। বিষয়টি জানতে পেরে বাবুলের শ্বশুর আব্দুল বারেক, শাশুড়ি আনোয়ারা বেগম ও মামাশ্বশুর আফসার বৃহস্পতিবার সকাল ৯টার দিকে তাদের বাড়িতে যান। এ সময় বাবুল ঘরে বসে খাবার খাচ্ছিলেন। সে সময় পেছন থেকে তার শাশুড়ি লাঠি দিয়ে পেটাতে থাকেন। বাবুলের আর্তচিৎকারে তার চাচাতো ভাই আবুল মাজম এগিয়ে এলে তাকেও লাঠি দিয়ে আঘাত করা হয়। এতে মাজম মাটিতে লুটিয়ে পড়েন। স্থানীয়রা উদ্ধার করে হাসপাতালে নেওয়ার পথে তার মৃত্যু হয়।,স্থানীয় কাউন্সিলর শুকুমার ঘোষ জানান, পারিবারিক কলহের জেরে বাবুলকে পেটানো হয়। মাজম এগিয়ে গেলে তাকেও পিটিয়ে আহত করা হয়। পরে হাসপাতালে নেওয়ার পথে তার মৃত্যু হয়।,কালিহাতী থানার ওসি বলেন, ‘ঘটনাস্থল পরিদর্শন করা হয়েছে। পারিবারিক কলহের জের ধরে তাদের মাঝে ধাক্কাধাক্কি হয়। এ ঘটনায় প্রাথমিক জিজ্ঞাসাবাদের জন্য দুই জনকে পুলিশ হেফাজতে আনা হয়েছে। লাশ ময়নাতদন্ত শেষে বিস্তারিত জানা যাবে।’",bn,2023-01-12T15:03:28+06:00
Banglatribune,"বাংলাদেশে ব্রাজিল ১১, আর্জেন্টিনা ০!",sport,https://www.banglatribune.com/sport/football/781166/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2-%E0%A7%A7%E0%A7%A7-%E0%A6%86%E0%A6%B0%E0%A7%8D%E0%A6%9C%E0%A7%87%E0%A6%A8%E0%A7%8D%E0%A6%9F%E0%A6%BF%E0%A6%A8%E0%A6%BE-%E0%A7%A6,"কাতার বিশ্বকাপের বদৌলতে বাংলাদেশে লিওনেল মেসি তথা আর্জেন্টিনার অজস্র ভক্তকে নতুন রূপে দেখা গেছে। তাদের ভক্তির কারণেই সংবাদ সম্মেলনে লিওনেল স্ক্যালোনিকে বাংলাদেশের নাম উচ্চারণ করতে হয়েছে। সমর্থনের জন্য দিতে হয়েছে ধন্যবাদ। তবে ব-দ্বীপে যতই আলবিসেলেস্তেদের ক্রেজ থাকুক না কেন, সেই তুলনায় ব্রাজিল নিয়ে উন্মাদনাও কম নয়। বলা চলে ঘরোয়া লিগে ব্রাজিলিয়ানদেরই রাজত্ব। কারণ, প্রিমিয়ার লিগে পাঁচবারের চ্যাম্পিয়ন দেশটির খেলোয়াড়দের সংখ্যাই বেশি! ,এবার দেখে নেওয়া যাক ঘরোয়া লিগে ব্রাজিলিয়ান খেলোয়াড়দের আধিপত্য কেনই বা এত বেশি। কী কারণে কম খেলে থাকেন আর্জেন্টাইনরা। ,প্রিমিয়ার লিগের তিন সংস্করণের চিত্র দেখলে তা দিবালোকের মতো পরিষ্কার। দুই মৌসুম আগে ব্রাজিলের খেলোয়াড়দের সংখ্যা ছিল ৬। গতবার সেটি বেড়ে আটে দাঁড়িয়েছিল। আর এবার তো সর্বোচ্চ ১১ জন! বিপরীতে দুই মৌসুম আগে মাত্র তিন জন আর্জেন্টাইন খেলোয়াড়কে দেখা গিয়েছিল। এরপর থেকে আর্জেন্টাইনদের আর দেখাই যায়নি। তবে একটি বিষয় উল্লেখ্য, শুরু থেকে আর্জেন্টিনার চেয়ে ব্রাজিলের খেলোয়াড়দের আধিক্যটা একটু বেশি দেখা গেছে ঘরোয়া লিগে।,এবার বসুন্ধরা কিংস ও ফর্টিস এফসিতে আছেন তিন জন ব্রাজিলিয়ান। আবাহনী লিমিটেড ও রহমতগঞ্জে দুজন এবং মোহামেডানে আছেন একজন। এরমধ্যে তিন ব্রাজিলিয়ান বেশ সুনাম কুড়িয়েছেন। তারা হলেন আবাহনী লিমিটেডের রাফায়েল অগাস্তো, এবার বসুন্ধরায় নাম লেখানো দোরিয়েল্তন গোমেজ ও রবিনহো।,বাংলাদেশে ব্রাজিলিয়ান ফুটবলারদের আধিক্য আর আর্জেন্টাইনদের অনুপস্থিতি নিয়ে একটু গভীরে গিয়ে দেখা গেছে অন্য চিত্র। সংশ্লিষ্টদের সঙ্গে কথা বলে জানার চেষ্টা করা হয়েছে এর কারণগুলো।,আবাহনী লিমিটেডের কোচ হয়ে দীর্ঘদিন ধরে ডাগআউটে আছেন মারিও লেমস। পর্তুগিজ কোচ নিজের অভিজ্ঞতা থেকে বাংলা ট্রিবিউনকে বলেছেন, ‘আবাহনীতে আসার পর আমরা আর্জেন্টিনার খেলোয়াড়দের বায়োডাটা কম দেখেছি। যতটুকু বুঝি ওরা এত দূরে খেলতে আসতে চায় কম। আবহাওয়ার সঙ্গে মানিয়ে নিতে সমস্যা হয়। যোগাযোগও মনে হয় একটা সমস্যা। তাছাড়া এজেন্টরা ব্রাজিলের খেলোয়াড়দের পছন্দ করে বেশি।’,এর কারণ ব্যাখ্যা করতে গিয়ে লেমস বলেছেন, ‘ব্রাজিল ও আর্জেন্টিনার খেলোয়াড়দের মান একই। ব্রাজিল দেশ বড়। তাদের অনেক খেলোয়াড়। সারা বিশ্বের লিগগুলোতে ওদের খেলোয়াড়রা খেলছে। আমি পর্তুগাল, দক্ষিণ কোরিয়াসহ অনেক জায়গায় দেখেছি। সবকিছু মিলে মনে হয় ব্রাজিলিয়ানরা দেশের বাইরে খেলতে পছন্দ করে।’,বসুন্ধরা কিংসের টেকিনিক্যাল ডিরেক্টর বি এ জোবায়ের নিপু আরও বিশদ ব্যাখ্যা দেওয়ার চেষ্টা করলেন, ‘ব্রাজিলের প্রতি দুর্বলতা আছে। আর্জেন্টিনার প্রতিও আছে। তবে ব্রাজিলে অনেক লিগ হয়। পঞ্চম বিভাগেও হয়। দেখা যায় সেই লিগে দক্ষ খেলোয়াড় পাওয়া যায় কম টাকায়। সেক্ষেত্রে আর্জেন্টিনায় সেভাবে খেলোয়াড় পাওয়া যায় না।’,আর্জেন্টিনার চেয়ে ব্রাজিলের খেলোয়াড়রা স্কিলের দিক দিয়ে একটু বেশি এগিয়ে আছেন বলে তার দাবি, ‘আর একটা বিষয়, আর্জেন্টিনায় দক্ষ খেলোয়াড় একটু কম। ওদের জাতীয় দলের দিকে তাকান, মেসি ছাড়া তেমন দক্ষ খেলোয়াড় দেখতে পাবেন কম। তাই আমার মনে হয় এদিক দিয়ে ব্রাজিল এগিয়ে থেকে বিশ্বের সব জায়গায় ছড়িয়ে ছিটিয়ে আছে। ব্রাজিলের খেলোয়াড়রা আবার বাইরে খেলে রেমিট্যান্স নিয়ে আসছে। ইউরোপসহ অন্য জায়গায় তাদের উপস্থিতি দেখে তেমনই মনে হচ্ছে। এতে তারা অভ্যস্ত।’,দুই মৌসুম আগে আর্জেন্টিনার জাতীয় দলের খেলোয়াড় হার্নান বার্কোসকে এনে চমক দেখিয়েছিল বসুন্ধরা। তবে এএফসি কাপে একটির বেশি ম্যাচ খেলতে পারেননি তিনি। নিপু বলেছেন, ‘বার্কোস খেলেছে, ও ব্যতিক্রম। তবে বেসেরা কিংবা দেলমন্তে খেললেও মন কাড়তে পারেনি। তাই ব্রাজিলিয়ান রবিনহো-দোরিয়েন্তলনদের নিয়ে আমরা সন্তুষ্ট।’,ঢাকার মাঠে দীর্ঘদিন ধরে কোচিং করিয়ে আসছেন দেশের একমাত্র উয়েফা ‘এ’ লাইসেন্সধারী কোচ মারুফুল হক। অভিজ্ঞতা থেকে তিনি বলেছেন, ‘আর্জেন্টিনার খেলোয়াড় সহজেই এদিকে আসতে চায় না। ওদের সঙ্গে যারা এজেন্ট হিসেবে কাজ করে তাদের সঙ্গে কেন জানি লিংকআপটা নেই। ব্রাজিলের খেলোয়াড়রা টেকনিক্যালি ও ট্যাকটিক্যালি সাউন্ড বেশি। তাই তাদের বেশি দেখা যাচ্ছে। এখানকার কর্মকর্তা ও কোচসহ সবাই বুঝতে পারছেন শরীর দিয়ে ফুটবল আর চলে না। টেকনিক্যালি বা ট্যাকটিক্যালি বিষয় থাকে। এখান থেকে আমাদের খেলোয়াড়দের অনেক কিছু শেখার আছে।’,দেশে রবিনহোর মতো খেলোয়াড়দের এজেন্ট কনফিয়েনজা স্পোর্টস ম্যানেজমেন্ট। এর কো-ফাউন্ডার এবং নির্বাহী পরিচালক মো. আমিনুল ইসলাম জানিয়েছেন, ‘বাংলাদেশের ফুটবল অবকাঠামো এত উন্নত নয়। একটু অন্যরকম। এগুলো যখন ওদের সামনে (আর্জেন্টিনা) উপস্থাপন করা হয় তখন ওরা আগ্রহ দেখায় না। ব্রাজিলের খেলোয়াড়দের গ্রুমিং কিন্তু তৃণমূল থেকে শুরু হয়। তাদের কাছে আবার এই বিষয়গুলো ধর্তব্যের মধ্যে পড়ে না। ওদের কনভিন্স করা যায়।’,তবে কাতার বিশ্বকাপে বাংলাদেশকে ভালোভাবেই চিনেছে আর্জেন্টিনা। এই কর্মকর্তা তাই আশাবাদী কণ্ঠে বলেছেন, ‘আমাদের দেশ কাতার বিশ্বকাপের আগে ওদের কাছে এতটা পরিচিত ছিল না। আর যারা এখানে খেলেছে, তারা সেভাবে বড় রকমের প্রভাব বিস্তার করতে পারেনি। তারা নিজেদের জোনে খেলতে কমফোর্ট ফিল করে। তবে বিশ্বকাপের পর হয়তো চিত্র বদলে যেতে পারে।’,তবে আর্জেন্টাইনরা যে নিজেদের পছন্দসই জায়গাতে খেলতে স্বাচ্ছন্দ্যবোধ করে তা অকপটে বললেন নাম প্রকাশে অনিচ্ছুক দেশের এক সাবেক এজেন্ট, ‘আর্জেন্টিনার খেলোয়াড়দের অনেকেই এশিয়াতে চ্যালেঞ্জ নিতে আগ্রহী নন। ওদের জাতীয় দলের খেলোয়াড় ছাড়া অন্যরা খুব বেশি ইউরোপ কিংবা লাতিন দেশগুলোর বাইরে খেলে কম। এশিয়ান ফুটবলে ওদের প্রতিনিধিত্বও কম। ওরা আসলে নিজের পরিবার নিয়ে দেশের মধ্যে খেলতে পছন্দ করে। নিজেদের কমফোর্ট জোনে থাকে।’,উজবেকিস্তানে বসবাসরত এক এজেন্ট, যার বাংলাদেশের ফুটবলের সঙ্গে বেশ সংশ্লিষ্টতা সেই ওপিয়েমি হামেদ বাদমুস নিজের অভিজ্ঞতা থেকে বলেছেন, ‘ভালো আর্জেন্টাইরা বাংলাদেশে সহজে আসতে চায় না। তারা ইউরোপ কিংবা লাতিন দেশগুলোতে খেলে থাকে। কিন্তু ব্রাজিলে অনেক লিগ হয়, বিভিন্ন প্রদেশেও। দেশ বড়, জনসংখ্যাও অনেক। প্রচুর খেলোয়াড় তাদের। সেখান থেকে বিভিন্ন দেশে লিগ খেলতে যায় তারা। ভালো খেলোয়াড়রা সবসময় বড় ক্লাবে খেলতে পছন্দ করে। আবার অল্প পারিশ্রমিকে অনেক সময় ছোট ক্লাবেও ব্রাজিলিয়ানরা খেলে থাকে।’",bn,2023-01-12T15:29:37+06:00
Banglatribune,এগিয়ে যাওয়ার গল্প নিয়ে ব্র্যাকের ‘হোপ ফেস্টিভ্যাল’,others,https://www.banglatribune.com/others/781168/%E0%A6%8F%E0%A6%97%E0%A6%BF%E0%A7%9F%E0%A7%87-%E0%A6%AF%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%97%E0%A6%B2%E0%A7%8D%E0%A6%AA-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A7%8D%E0%A6%B0%E0%A7%8D%E0%A6%AF%E0%A6%BE%E0%A6%95%E0%A7%87%E0%A6%B0-%E2%80%98%E0%A6%B9%E0%A7%8B%E0%A6%AA-%E0%A6%AB%E0%A7%87%E0%A6%B8%E0%A7%8D%E0%A6%9F%E0%A6%BF%E0%A6%AD%E0%A7%8D%E0%A6%AF%E0%A6%BE%E0%A6%B2%E2%80%99,"মানুষের দৃঢ়তা, সাহস ও এগিয়ে যাওয়ার গল্প নিয়ে আসছে ব্র্যাক আয়োজিত তিন দিনব্যাপী উৎসব ‘হোপ ফেস্টিভ্যাল’। আগামী ৯ থেকে ১১ ফেব্রুয়ারি রাজধানীর আর্মি স্টেডিয়ামে এ উৎসব আয়োজিত হবে। বৃহস্পতিবার (১২ জানুয়ারি) দুপুরে প্যান প্যাসিফিক সোনারগাঁও হোটেলে আয়োজিত এক সংবাদ সম্মেলনে এ তথ্য জানানো হয়।,ব্র্যাক জানায়, সদ্য স্বাধীন বাংলাদেশে মানুষের পাশে থেকে তাদের উন্নয়নে কাজ করার জন্য জন্ম হয়েছিল ব্র্যাকের। ২০২২ সালের ২১ মার্চ ৫ বছর পূর্ণ করেছে ব্র্যাক। ব্র্যাকের পঞ্চাশ বছর পূর্তি উদযাপনের ধারাবাহিকতায় সর্বসাধারণের জন্য উন্মুক্ত উৎসব আয়োজন করছে ব্র্যাক। ৫০ বছরের পথচলা আর বাংলাদেশের মানুষের দৃঢ়তা, সাহস ও এগিয়ে যাওয়ার শক্তিকে উদযাপন করতে আগামী ৯, ১০ ও ১১ ফেব্রুয়ারি অনুষ্ঠিত হতে যাচ্ছে এই উৎসব। https://brachopefestival.net/ ওয়েবসাইটের লিংকে রেজিস্ট্রেশনের মাধ্যমে দর্শনার্থীরা প্রবেশমূল্য ছাড়াই উৎসবে অংশ নিতে পারবেন। হৃদয়ে বাংলাদেশ, সম্ভাবনার শক্তি এবং যে পৃথিবী আমরা গড়তে চাই– এই তিনটি প্রতিপাদ্য সামনে রেখে সাজানো হয়েছে তিন দিনের অনুষ্ঠানমালা। ঢাকার আর্মি স্টেডিয়ামে, প্রতিদিন সকাল ১১টা থেকে রাত ১০টা পর্যন্ত এ আয়োজন সবার জন্য উন্মুক্ত থাকবে।,ব্র্যাকের নির্বাহী পরিচালক আসিফ সালেহ ও ব্র্যাক এন্টারপ্রাইজেসের ব্যবস্থাপনা পরিচালক তামারা আবেদ বাংলাদেশের সম্ভাবনা নিয়ে আশাবাদ ব্যক্ত করে ব্র্যাকের পঞ্চাশ বছরের পথ পরিক্রমা ও উৎসব আয়োজনের প্রেরণার কথা তুলে ধরেন।,এ আয়োজনের অন্যতম লক্ষ্য শিক্ষা, আর্থিক ক্ষমতায়ন, জেন্ডার সমতা, জলবায়ু পরিবর্তন, মানসিক স্বাস্থ্য– এই জনগুরুত্বপূর্ণ বিষয়গুলো সম্পর্কে সচেতনতা বৃদ্ধি করা। বিশেষত তরুণ সমাজকে সামগ্রিকভাবে দেশের ও নিজ নিজ এলাকার সমস্যা সমাধানে এগিয়ে আসতে উৎসাহ জোগাতে চায় ব্র্যাক।,ব্র্যাক রেজিস্ট্রেশনের সময় থেকেই প্রত্যেক দর্শনার্থীকে একটি সামাজিক সমস্যা বেছে নিতে অনুরোধ জানিয়েছে, যার সমাধানে তিনি যুক্ত হতে চান। এই সমস্যা সমাধানে নিজের উদ্ভাবনী ধারণাও তিনি জমা দিতে পারেন রেজিস্ট্রেশন পোর্টালের মাধ্যমে।,সংবাদ সম্মেলনে ব্র্যাক জানায়, উৎসবে দর্শকদের জন্য থাকছে আবহমান বাংলার চিরায়ত লোকজ সংস্কৃতির সম্মিলন, পুঁথিপাঠ, গল্পপাঠের আসর, বায়োস্কোপ, পুতুল নাচ, শিশুদের খেলার জগতসহ দিনব্যাপী নানা প্রদর্শনী। দেশের শীর্ষস্থানীয় শিল্পীদের অংশগ্রহণে অনুষ্ঠানের মূল মঞ্চে প্রতিদিনই থাকছে সাংস্কৃতিক অনুষ্ঠান। থাকছে গহনা বানানো, কারিগর ও কার্টুনিস্টদের সঙ্গে আনন্দদায়ক কর্মশালায় যোগ দেওয়ার সুযোগ।,ইতিবাচক সামাজিক উদ্যোগের স্বীকৃতি হিসাবে ‘আমরা নতুন নেটওয়ার্ক ইয়াং চেঞ্জমেকার্স অ্যাওয়ার্ডের’ মাধ্যমে সম্মাননা জানানো হবে তরুণদের। এই সম্মাননা তৃণমূল থেকে তুলে আনবে সামাজিক উদ্যোক্তাদের।,এছাড়াও থাকছে কর্মক্ষেত্রে নারীদের জন্য বিশেষ সম্মাননা। তিন দিনের বিভিন্ন আয়োজনে অংশ নেবেন ফজলুর রহমান বাবু, নগরবাউল জেমস, অর্ণব, ওয়ারফেজ, লালন, নেমেসিস ও আর্টসেলের মতো জনপ্রিয় ব্যান্ড। উৎসবে সবার অন্তর্ভুক্তি নিশ্চিত করতে প্রতিবন্ধী ব্যক্তিদের জন্য থাকছে বিশেষ ব্যবস্থা। থাকছে প্রতিবন্ধীবান্ধব অবকাঠামো, অনুষ্ঠান পরিক্রমা, প্রতিবন্ধী মানুষের যোগাযোগের অন্যতম মাধ্যম ‘সাইন ল্যাঙ্গুয়েজ’ শেখার সুযোগ। উৎসব আয়োজনে ব্র্যাকের পাশাপাশি সহযোগী প্রতিষ্ঠান হিসেবে আরও যোগ দিচ্ছে বিকাশ, ব্র্যাক ব্যাংক, আইপিডিসি ফাইন্যান্স ও ব্র্যাক ইউনিভার্সিটি।,ব্র্যাক ব্যাংকের ব্যবস্থাপনা পরিচালক ও প্রধান নির্বাহী কর্মকর্তা সেলিম রেজা ফরহাদ হোসেন, বিকাশের প্রধান নির্বাহী কর্মকর্তা কামাল কাদীর, আইপিডিসি ফাইন্যান্স লিমিটেডের প্রধান নির্বাহী কর্মকর্তা ও ব্যবস্থাপনা পরিচালক মমিনুল ইসলাম তাদের সঙ্গে যোগ দেন ও সবাইকে উৎসবে আমন্ত্রণ জানান।,সংস্থাটি আরও জানায়, ব্র্যাকের প্রতিষ্ঠাতা স্যার ফজলে হাসান আবেদের উন্নয়ন-দর্শন ছিল ‘যার প্রয়োজন সবচেয়ে বেশি, তার কাছে আগে পৌঁছাতে হবে।’ পিছিয়ে পড়া জনগোষ্ঠীর আর্থিক, সামাজিক, জ্ঞান ও দক্ষতাভিত্তিক ক্ষমতায়ন ব্র্যাকের মূল কাজ। নানামুখী কর্মসূচির মাধ্যমে বিশ্বের ১০টি দেশের মানুষের উন্নয়নে কাজ করছে এই সংস্থা। ছয়বার বিশ্বের শীর্ষ এনজিওর স্বীকৃতিও অর্জন করেছে সংস্থাটি। বাংলাদেশে এখন ব্র্যাক কেবল একটি উন্নয়ন সংস্থার নাম নয়, এটি একটি প্রাতিষ্ঠানিক ইকোসিস্টেমের নাম। এর সঙ্গে জড়িয়ে আছে ব্যাংক, বিশ্ববিদ্যালয়, সামাজিক ব্যবসাসহ নানামুখী উদ্যোগ।, , ",bn,2023-01-12T15:38:44+06:00
Banglatribune,মেগা প্রকল্পের জন্য জি-২০ নেতাদের সহায়তা চাইলেন প্রধানমন্ত্রী,national,https://www.banglatribune.com/national/781169/%E0%A6%AE%E0%A7%87%E0%A6%97%E0%A6%BE-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%9C%E0%A6%BF-%E0%A7%A8%E0%A7%A6-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%B9%E0%A6%BE%E0%A7%9F%E0%A6%A4%E0%A6%BE-%E0%A6%9A%E0%A6%BE%E0%A6%87%E0%A6%B2%E0%A7%87%E0%A6%A8,"বাংলাদেশে জনসাধারণের জীবনযাত্রার মানোন্নয়নের জন্য নেওয়া মেগা প্রকল্পে জি-২০ নেতাদের সহায়তা চাইলেন প্রধানমন্ত্রী শেখ হাসিনা। নিজস্ব অর্থায়নের পদ্মা সেতু, মেট্রোরেল ও কর্ণফুলী নদীতে বঙ্গবন্ধু শেখ মুজিবুর রহমান টানেলের কথা উল্লেখ করে তিনি বলেছেন, ‘জনগণের জীবনযাত্রার মান বাড়ানোর জন্য আমরা আরও কয়েকটি মেগা প্রকল্প হাতে নিচ্ছি। এসব প্রকল্পের জন্য আমাদের উন্নত বিশ্বের কাছ থেকে ব্যাপক আর্থিক এবং প্রযুক্তিগত সহায়তা প্রয়োজন। এই বিষয়ে জি-২০ সহায়ক হবে বলে আমি আশা করি।’,ভারতের রাজধানী দিল্লিতে অনুষ্ঠিত ‘ভয়েস অব দ্য সাউথ সামিট-২০২৩’ এর উদ্বোধনী অনুষ্ঠানে গণভবন থেকে ভার্চুয়ালি যোগ দিয়ে বক্তব্য রাখেন প্রধানমন্ত্রী। টেকসই বৈশ্বিক অর্থনৈতিক প্রবৃদ্ধি এবং ‘বৈশ্বিক দক্ষিণের’ (গ্লোবাল সাউথ) উন্নয়নের জন্য সম্মিলিতভাবে কাজ করতে বিশ্বনেতাদের প্রতি আহ্বান জানান তিনি।,জি-২০ জোটের সামনে ছয়টি প্রস্তাবও রেখেছেন শেখ হাসিনা। তিনি বলেন, ‘বর্তমান বৈশ্বিক অর্থনীতিকে (রাশিয়া-ইউক্রেন যুদ্ধ এবং কোভিড-১৯ মহামারির প্রেক্ষাপট) বিবেচনায় নিয়ে একটি ন্যায্য ও গ্রহণযোগ্য অর্থনৈতিক ব্যবস্থার জন্য সম্মিলিতভাবে কাজ করার এখনই উপযুক্ত সময়।’,গুরুত্বপূর্ণ শীর্ষ সম্মেলনে বাংলাদেশকে অতিথি দেশ হিসেবে আমন্ত্রণ জানানোয় ভারত সরকারকে ধন্যবাদ জানিয়ে তিনি বলেন, এই সম্মেলন বিশ্বজুড়ে তাদের সমকক্ষদের সঙ্গে যুক্ত হওয়ার এক অনন্য সুযোগ করে দেবে।,তিনি বলেন, বাংলাদেশ গ্লোবাল সাউথের একটি দেশ এবং ‘এক পৃথিবী, এক পরিবার, এক ভবিষ্যৎ’ ধারণার আওতায় অন্তর্ভুক্তিমূলক উন্নয়ন নিশ্চিত করার জন্য জি-২০-এর প্রেসিডেন্ট হিসেবে ভারতের দৃষ্টিভঙ্গিকে স্বাগত জানায়। ‘আসুন আমরা একটি সুন্দর ভবিষ্যৎ এবং একটি উন্নত বিশ্বের জন্য একসঙ্গে কাজ করি’, যোগ করেন তিনি।,টেকসই বৈশ্বিক অর্থনৈতিক প্রবৃদ্ধি অর্জনের জন্য তার প্রথম প্রস্তাবে তিনি বলেন, মানবতার বৃহত্তর স্বার্থে বিশ্ব শান্তি ও স্থিতিশীলতা বজায় রাখতে হবে। দ্বিতীয়ত, একটি নতুন দৃষ্টান্ত প্রয়োজন যা এসডিজি’র সমান্তরালে সামগ্রিকভাবে বৈষম্যকে মোকাবিলা করবে।,প্রধানমন্ত্রী বলেন, তৃতীয়ত, স্বল্পোন্নত দেশ, জলবায়ু ঝুঁকিপূর্ণ দেশগুলোসহ সবচেয়ে ঝুঁকিপূর্ণ দেশগুলোর জন্য বিশেষ অর্থায়নের প্রয়োজন। তাদের উত্তরণের সময় এটি পূরণ করতে হবে। চতুর্থ প্রস্তাবে, তিনি নারীসহ সবার জন্য সমান সুযোগ নিশ্চিত করতে ‘ডিজিটাল ডিভাইডস’ সেতুবন্ধন রচনার প্রয়োজনীয়তার ওপর জোর দেন। তরুণ জনগোষ্ঠীর মধ্যে বিনিয়োগ করে চতুর্থ শিল্প বিপ্লবের সুবিধা নেওয়ার জন্য অর্থায়ন এবং প্রযুক্তি হস্তান্তর সমর্থন অত্যাবশ্যক, তিনি যোগ করেন।,পঞ্চমত, তিনি বলেন, সব মানুষেরই ভালোভাবে জীবনযাপনের সমান অধিকার থাকা উচিত। তিনি বলেন বৈশ্বিক সম্প্রদায় দুর্ভাগ্যজনকভাবে জোরপূর্বক বাস্তুচ্যুত মিয়ানমারের নাগরিকদের মিয়ানমারে প্রত্যাবর্তন নিশ্চিত করতে যেন ভুলবেন না।,ষষ্ঠ প্রস্তাবে তিনি বলেন, বৈশ্বিক মানব উন্নয়ন নিশ্চিত করতে সাউথ-সাউথ ও ত্রিপক্ষীয় সহযোগিতা জোরদার করুন।,প্রধানমন্ত্রী বলেন, এখানে অংশীদার, আন্তর্জাতিক আর্থিক প্রতিষ্ঠান, বেসরকারি খাত, থিংক-ট্যাংক এবং অন্যান্য স্টেকহোল্ডারদের কাছ থেকে সমর্থন অত্যন্ত গুরুত্বপূর্ণ।,শেখ হাসিনা বলেন, প্রায় পাঁচ দশক আগে জাতির পিতা বঙ্গবন্ধু শেখ মুজিবুর রহমান একটি ন্যায়সঙ্গত আন্তর্জাতিক অর্থনৈতিক ব্যবস্থা গড়ে তোলার আহ্বান জানিয়েছিলেন।,প্রধানমন্ত্রী জি-২০ প্রেসিডেন্ট হিসেবে দায়িত্ব গ্রহণের জন্য ভারতের প্রধানমন্ত্রী নরেন্দ্র মোদি এবং ভারত সরকারকে আন্তরিক অভিনন্দন জানান।,তিনি বলেন, ‘অন্তর্ভুক্তিমূলক উন্নয়নের বিষয়ে পরামর্শমূলক কার্যক্রমের মাধ্যমে জি-২০ প্ল্যাটফর্মকে আরও অর্থবহ করার জন্য তার দৃঢ় প্রতিশ্রুতিকে আমি গভীরভাবে উপলব্ধি করি।’ তিনি ‘ভয়েস অব দ্য সাউথ সামিট’ আহ্বান করার এবং ‘মানবকেন্দ্রিক উন্নয়ন’ বিষয়ক উদ্বোধনী অধিবেশনে তাকে আমন্ত্রণ জানানোর জন্য প্রধানমন্ত্রী নরেন্দ্র মোদিকেও অভিনন্দন জানান।,শেখ হাসিনা বলেছেন, বাংলাদেশ টেকসই উন্নয়নের স্তম্ভ হিসেবে মানব উন্নয়নের প্রকৃত মূল্যে বিশ্বাস করে এবং এটা সরকারের নীতিতে প্রতিফলিত হয়। তিনি বলেন, ‘আমরা বিশ্ব নেতৃবৃন্দের সঙ্গে সহযোগিতায় মানবকেন্দ্রিক উন্নয়নকে ত্বরান্বিত করার জন্য আপনার (মোদির) জোরালো উদ্যোগে অবদান রাখতে প্রতিশ্রুতিবদ্ধ।’,প্রধানমন্ত্রী বলেন, সাম্প্রতিক কোভিড-১৯ মহামারি এবং নিষেধাজ্ঞা ও পাল্টা নিষেধাজ্ঞা নিয়ে চলমান রাশিয়া-ইউক্রেন যুদ্ধ বিশ্বজুড়ে বিপর্যয় সৃষ্টি করেছে। বিশ্বব্যাপী মন্দা এবং খাদ্য, জ্বালানি ও সারের সংকট জলবায়ু পরিবর্তনের ক্রমবর্ধমান প্রভাবকে যুক্ত করে মানুষের জীবনকে অসহনীয় করে তুলেছে। এই চ্যালেঞ্জ মোকাবিলা করার জন্য বৈশ্বিক পর্যায়ে সাহসী, দৃঢ় এবং সমন্বিত পদক্ষেপের প্রয়োজন।,জাতির পিতা বঙ্গবন্ধু শেখ মুজিবুর রহমান ১৯৭৪ সালে জাতিসংঘের সাধারণ পরিষদে যে ভাষণ দেন তা উদ্ধৃত করে, তিনি বলেন, মানুষের স্বাস্থ্য ও সুস্থতার জন্য, মানসম্মত জীবনযাপনের অধিকার নিশ্চিত করার জন্য আন্তর্জাতিক দায়িত্ব রয়েছে। এই দৃষ্টিভঙ্গি আজও প্রাসঙ্গিক। এই চেতনাকে সামনে রেখে, আমরা মানুষের অন্তর্ভুক্তিমূলক উন্নয়ন নিশ্চিত করার জন্য যথাসাধ্য চেষ্টা করছি।,তিনি বলেন, গত এক দশকে বাংলাদেশ সবার জন্য সামাজিক ন্যায়বিচার নিশ্চিত করে দ্রুত অর্থনৈতিক প্রবৃদ্ধি অর্জন করেছে। বাংলাদেশ বিশ্বের দ্রুত বর্ধনশীল অর্থনীতির একটি হিসেবে স্বীকৃত উল্লেখ করে প্রধানমন্ত্রী বলেন, আইএমএফের সর্বশেষ প্রতিবেদনে দেখা গেছে বাংলাদেশ জিডিপির দিক থেকে বিশ্বের ৩৫তম বৃহত্তম অর্থনীতির দেশ।,প্রধানমন্ত্রী বলেন, বাংলাদেশে গত ১৪ বছরে দারিদ্র্যের হার ৪১ দশমিক ৫ শতাংশ থেকে ২০ শতাংশে নেমে এসেছে, যেখানে মাত্র এক দশকে মাথাপিছু আয় তিনগুণ হয়েছে। বাংলাদেশ এলডিসি স্তর থেকে উন্নয়নশীল দেশে উন্নীত হওয়ার জন্য সব শর্ত পূরণ করেছে। এটি সন্তোষজনক যে বাংলাদেশ বিশ্বের পঞ্চম সেরা কোভিড প্রতিরোধী দেশ এবং দক্ষিণ এশিয়ার সেরা পারফরমার হিসেবে স্থান পেয়েছে।,আর্থিক এবং অন্যান্য প্রণোদনার জন্য ২০ বিলিয়ন মার্কিন ডলারের বেশি মূল্যের ২৮টি প্যাকেজ সরাসরি ৭ কোটি ৩ লাখ লোক এবং ২ লাখ ১৩ হাজার সংস্থার কাছে পৌঁছেছে বলে তিনি উল্লেখ করেন।,শেখ হাসিনা বলেন, আমরা একটি শক্তিশালী অর্থনীতির ভিত্তি হিসেবে উন্নত ভৌত অবকাঠামো দিয়ে ‘স্মার্ট বাংলাদেশ’ গড়ার আকাঙ্ক্ষা রাখি।,তিনি বলেন, গত বছর তারা স্ব-অর্থায়নে পদ্মা বহুমুখী সেতু উদ্বোধন করেছেন, যা জিডিপি বাড়াবে। কয়েক দিন আগে রাজধানী ঢাকায় প্রথম মেট্রোরেল সার্ভিস চালু হয়েছে। খুব শিগগিরই আমরা চট্টগ্রামের কর্ণফুলী নদীর তলদেশে ৩ দশমিক ২ কিলোমিটার বঙ্গবন্ধু শেখ মুজিবুর রহমান টানেলের কাজ শেষ করবো, যা দক্ষিণ এশিয়ায় প্রথম।,ইতোমধ্যে, বাংলাদেশ আশ্রয়ণ প্রকল্পের আওতায় ৩৫ লাখ মানুষকে বিনা খরচে ঘর এবং জীবিকার উপায় করে দিয়েছে বলেও তিনি উল্লেখ করেন। জনগণের জীবনযাত্রার মান বাড়ানোর জন্য আমরা আরও কয়েকটি মেগা প্রকল্প হাতে নিচ্ছি। এসব প্রকল্পের জন্য আমাদের উন্নত বিশ্বের কাছ থেকে ব্যাপক আর্থিক এবং প্রযুক্তিগত সহায়তা প্রয়োজন। এই বিষয়ে জি-২০ সহায়ক হবে বলে আমি আশা করি।,তিনি বলেন, আমাদের আকাঙ্ক্ষা হচ্ছে ২০৪১ সালের মধ্যে বাংলাদেশকে একটি জ্ঞানভিত্তিক দেশে রূপান্তরিত করা এবং ২১০০ সালের মধ্যে একটি সমৃদ্ধ ও জলবায়ু সহনশীল ব-দ্বীপ গড়ে তোলা।,‘আমরা টেকসই অর্থনৈতিক প্রবৃদ্ধি নিশ্চিত করার জন্য এবং সবার জন্য সুযোগ সৃষ্টির মাধ্যমে এই লক্ষ্যগুলো অর্জন করার প্রত্যাশা করি’, যোগ করেন তিনি। সূত্র: বাসস।",bn,2023-01-12T15:39:07+06:00
Banglatribune,ইউক্রেনীয় সেনার বুক থেকে বের করা হলো অবিস্ফোরিত গ্রেনেড,foreign,https://www.banglatribune.com/foreign/europe/781170/%E0%A6%87%E0%A6%89%E0%A6%95%E0%A7%8D%E0%A6%B0%E0%A7%87%E0%A6%A8%E0%A7%80%E0%A7%9F-%E0%A6%B8%E0%A7%87%E0%A6%A8%E0%A6%BE%E0%A6%B0-%E0%A6%AC%E0%A7%81%E0%A6%95-%E0%A6%A5%E0%A7%87%E0%A6%95%E0%A7%87-%E0%A6%AC%E0%A7%87%E0%A6%B0-%E0%A6%95%E0%A6%B0%E0%A6%BE-%E0%A6%B9%E0%A6%B2%E0%A7%8B-%E0%A6%97%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%A1,"ইউক্রেনের উপমন্ত্রী হান্নান মালিয়ার বলেন, আহত ইউক্রেনীয় সেনারা বুক থেকে বিস্ফোরক দ্রব্যটি সরিয়ে ফেলতে সক্ষম হন সার্জনরা। ওই গ্রেনেডের ছবিও প্রকাশ করেছেন চিকিৎসক।,সামজিক যোগাযোগ মাধ্যমে ফেসবুকে তিনি জানান, সামরিক চিকিৎসকরা ওই সেনারা শরীর থেকে (VOG) গ্রেনেড অপসারণের একটি গুরুত্বপূর্ণ অপারেশন করেছেন।,এ প্রসঙ্গে ইউক্রেনের অভ্যন্তরীণ বিষয়ক মন্ত্রীর উপদেষ্টা আন্তন গেরাশচেঙ্কো বলেন, অস্ত্রোপচারের সময় ইলেক্ট্রোকোগুলেশন ব্যবহার না করেই অপারেশন করা হয়েছিল। গ্রেনেডটি যেকোনও মুহূর্ত বিস্ফোরিত হওয়ার আশঙ্কা ছিল। অস্ত্রোপচারের সময় বোমা ডিসপোজাল স্কোয়াডের দুই সদস্য উপস্থিত ছিলেন। যদিও আর বিস্ফোরণ হয়নি। এখন ওই সেনাকে নিবিড় পর্যবেক্ষণে রাখা হয়েছে। ",bn,2023-01-12T15:40:27+06:00
Banglatribune,মিয়ানমার সীমান্তে ৩ কেজি সোনাসহ পাচারকারী গ্রেফতার,country,https://www.banglatribune.com/country/781167/%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A7%A9-%E0%A6%95%E0%A7%87%E0%A6%9C%E0%A6%BF-%E0%A6%B8%E0%A7%8B%E0%A6%A8%E0%A6%BE%E0%A6%B8%E0%A6%B9-%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A6%95%E0%A6%BE%E0%A6%B0%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"কক্সবাজারে অভিযান চালিয়ে তিন কেজি ৩২০ গ্রাম সোনা এবং পাঁচ কেজি নিষিদ্ধ কারেন্ট জালসহ ইয়াস নুর (২২) নামে এক পাচারকারীকে আটক করেছে বিজিবি। বুধবার (১১ জানুয়ারি) রাত ৮টার দিকে টেকনাফের শাহপরীর দ্বীপ সীমান্ত থেকে এসব পণ্য উদ্ধার করা হয়েছে।,আটক ইয়াস নুর উপজেলার সাবরাং ইউনিয়নের শাহপরীর দ্বীপ উত্তরপাড়ার জাকারিয়ার ছেলে।,২ বিজিবি অধিনায়ক লেফটেন্যান্ট কর্নেল শেখ খালিদ মোহাম্মদ ইফতেখার জানান, মিয়ানমার থেকে সোনার চালান পাচারের গোপন সংবাদের ভিত্তিতে মিয়ানমার সীমান্তে অভিযান শাহপরীর দ্বীপ চালায় বিজিবি। এ সময় একজন জেলে মাছ আহরণ শেষে জাল হাতে বেড়িবাঁধের দিকে আসার সময় বিজিবির উপিস্থিতি টের পেয়ে পালানোর চেষ্টা করে। টহল দল ধাওয়া করে তাকে আটক করে। পরে তাকে তল্লাশি করে নেটের জাল ও টেপ দিয়ে মোড়ানো তিন কেজি ৩২০ গ্রাম সোনা এবং পাঁচ কেজি কারেন্ট জাল জব্দ করা হয়। যার অানুমানিক বাজার মূল্য ২ কোটি ৫৮ লাখ ৩৯ হাজার ৬০০ টাকা। প্রাথমিক জিজ্ঞাসাবাদে সে এই চোরাচালানের সঙ্গে সম্পৃক্ত আরও অনেকের নাম স্বীকার করেছে।,আইনি প্রক্রিয়া শেষে আটক ব্যক্তিকে টেকনাফ মডেল থানায় হস্তান্তর করা হবে বলে জানিয়েছেন বিজিবির এই কর্মকর্তা।",bn,2023-01-12T15:31:14+06:00
Banglatribune,সিলেটে বন্যায় ক্ষতিগ্রস্তদের জন্য যুক্তরাজ্য সরকারের সহায়তা,others,https://www.banglatribune.com/others/781173/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%AC%E0%A6%A8%E0%A7%8D%E0%A6%AF%E0%A6%BE%E0%A7%9F-%E0%A6%95%E0%A7%8D%E0%A6%B7%E0%A6%A4%E0%A6%BF%E0%A6%97%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%A6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%9C%E0%A7%8D%E0%A6%AF,"সিলেট অঞ্চলে গত বছরের বন্যায় ক্ষতিগ্রস্তদের মানবিক সহায়তার ঘোষণা দিয়েছে যুক্তরাজ্য সরকার। এই সহায়তার মাধ্যমে সিলেট অঞ্চলের পাঁচ হাজারের বেশি পরিবারকে পানি, বাসস্থান, কর্মসংস্থান ও উন্নত পুষ্টির ব্যবস্থা করা হবে।,ঢাকায় যুক্তরাজ্য দূতাবাস থেকে বৃহস্পতিবার (১২ জানুয়ারি) পাঠানো সংবাদ বিজ্ঞপ্তিতে এ জানানো হয়। বিজ্ঞপ্তিতে বলা হয়, ব্র্যাকের মাধ্যমে এই সহায়তা দেওয়া হবে।,এ উপলক্ষে ‘যুক্তরাজ্য ডেভেলপমেন্ট-বাংলাদেশ’র পরিচালক ম্যাট ক্যানেল বলেন, ‘গত বছরের বন্যায় আমরা বুঝতে পারি যে জলবায়ু পরিবর্তনজনিত কারণে বাংলাদেশ এখনও ভঙ্গুর।’,ব্র্যাকের নির্বাহী পরিচালক আসিফ সালেহ বলেন, ‘গত বছরের বন্যায় ৭২ লাখ মানুষ ক্ষতিগ্রস্ত হয়েছে। ওই ক্ষতিগ্রস্তদের সহায়তা দেওয়া হয়েছে। কিন্তু তাদের টেকসই সাহায্য প্রয়োজন।’, , ",bn,2023-01-12T16:04:07+06:00
Banglatribune,৩৮ হাজার ডলার ও ১৭ লাখ টাকাসহ একজন আটক,country,https://www.banglatribune.com/country/khulna/781172/%E0%A7%A9%E0%A7%AD-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%A1%E0%A6%B2%E0%A6%BE%E0%A6%B0-%E0%A6%93-%E0%A7%A7%E0%A7%AD-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE%E0%A6%B8%E0%A6%B9-%E0%A6%8F%E0%A6%95%E0%A6%9C%E0%A6%A8-%E0%A6%86%E0%A6%9F%E0%A6%95,"মেহেরপুর সদর উপজেলার বুড়িপোতা সীমান্ত থেকে ৩৮ হাজার মার্কিন ডলার ও ১৭ লাখ টাকাসহ এক হুন্ডি ব্যবসায়ীকে আটক করেছে বিজিবি। বৃহস্পতিবার (১২ জানুয়ারি) দুপুরে রুবেল হোসেন নামে ওই চোরাকারবারিকে উপজেলার খাল পাড়া এলাকা থেকে আটক করা হয়।,আটক হুন্ডি ব্যবসায়ী বুড়িপোতা ইউনিয়নের নবীনগর খাল পাড়ার গ্রামের চাঁদ আলীর ছেলে। তিনি দীর্ঘ দিন ধরে প্রবাসে ছিলেন বলেও জানান বিজিবি।,চুয়াডাঙ্গা ব্যাটালিয়ন ৬ বিজিবির বুড়িপোতা কোম্পানি কমান্ডার সুবেদার তৌহিদুজ্জামান জানান, গোপন সংবাদের ভিত্তিতে সীমান্তবর্তী খাল পাড়া গ্রামের সড়কে চেকপোস্ট বসিয়ে মোটরসাইকেলে আসা ওই ব্যক্তিকে আটক করা হয়। এ সময় তার কাছে থাকা একটি ব্যাগ তল্লাশি করে ইউএস ডলারসহ টাকা পাওয়া যায়। টাকাগুলো ভারতে পাচারের জন্য সীমান্তে নিয়ে যাওয়া হচ্ছিল। তিনি দীর্ঘ দিন হুন্ডি ব্যবসার সঙ্গে জড়িত রয়েছে।,বিজিবির এই কর্মকর্তা আরও জানান, বিজিবির পক্ষ থেকে মেহেরপুর সদর থানায় একটি অর্থপাচার আইনে মামলা করে আসামিকে কারাগারে পাঠানো হয়েছে। উদ্ধার হওয়া ইউএস ডলার ও বাংলাদেশি টাকা মেহেরপুর ট্রেজারি অফিসে জমা দিয়েছে বিজিবি।",bn,2023-01-12T15:55:47+06:00
Banglatribune,ছাত্র ইউনিয়নে প্রথম ট্রান্সজেন্ডার নেতা,politics,https://www.banglatribune.com/politics/other-politics/781175/%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%87%E0%A6%89%E0%A6%A8%E0%A6%BF%E0%A7%9F%E0%A6%A8%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%9F%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%B8%E0%A6%9C%E0%A7%87%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%A8%E0%A7%87%E0%A6%A4%E0%A6%BE,"বাংলাদেশ ছাত্র ইউনিয়নের রাজবাড়ী জেলা সংসদের সহসভাপতি নির্বাচিত হয়েছেন সরকারি রাজেন্দ্র কলেজের শিক্ষার্থী শিশির বিন্দু। তিনি একজন ট্রান্সজেন্ডার নারী। বুধবার (১১ জানুয়ারি) রাজবাড়ী জেলা ছাত্র ইউনিয়ন সংসদের দ্বাদশ সম্মেলন অনুষ্ঠিত হয়। কেন্দ্রীয় সংসদের সভাপতি মো. ফয়েজ উল্লাহর উপস্থিতিতে কাউন্সিল অধিবেশনে সর্বসম্মতিক্রমে সভাপতি নির্বাচিত হন কাওসার আহমেদ রিপন এবং সাধারণ সম্পাদক নির্বাচিত হন সিরাজুল ইসলাম।,১৫ সদস্য বিশিষ্ট কমিটিতে সহসভাপতি নির্বাচিত হওয়ায় ছাত্র ইউনিয়নের কেন্দ্রীয় সংসদ শিশির বিন্দুকে বিশেষভাবে অভিনন্দিত করে।,বৃহস্পতিবার (১২ জানুয়ারি) এক যৌথ বিবৃতিতে কেন্দ্রীয় সংসদের সভাপতি মো. ফয়েজ উল্লাহ ও সাধারণ সম্পাদক দীপক শীল উচ্ছাস প্রকাশ করে বলেন, ‘শিশির তার নিজ যোগ্যতাতেই নেতৃত্বের পর্যায়ে উঠে এসেছেন। বাংলাদেশ ছাত্র ইউনিয়ন তার জন্মলগ্ন থেকেই সব ধরনের লৈঙ্গিক বৈষম্যের বিরুদ্ধে সোচ্চার ছিল এবং থাকবে।’,কাউন্সিলের মধ্য দিয়ে শিশিরকে নির্বাচিত করায় রাজবাড়ী জেলা সংসদের সব কাউন্সিলরকে অভিনন্দন জানায় কেন্দ্রীয় সংসদ।, ",bn,2023-01-12T16:07:08+06:00
Banglatribune,"আইজিপি পদে প্রথম চুক্তিভিত্তিক নিয়োগ, দায়িত্ব শুরু করলেন আবদুল্লাহ আল-মামুন",others,https://www.banglatribune.com/others/781171/%E0%A6%86%E0%A6%87%E0%A6%9C%E0%A6%BF%E0%A6%AA%E0%A6%BF-%E0%A6%AA%E0%A6%A6%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%9A%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AD%E0%A6%BF%E0%A6%A4%E0%A7%8D%E0%A6%A4%E0%A6%BF%E0%A6%95-%E0%A6%A8%E0%A6%BF%E0%A7%9F%E0%A7%8B%E0%A6%97-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC-%E0%A6%B6%E0%A7%81%E0%A6%B0%E0%A7%81,"পুলিশের মহাপরিদর্শক (আইজিপি) হিসেবে দ্বিতীয় মেয়াদে দায়িত্ব গ্রহণ করেছেন চৌধুরী আবদুল্লাহ আল-মামুন। তাকে আরও ১ বছর ৬ মাস মেয়াদে চুক্তিভিত্তিক নিয়োগের প্রজ্ঞাপন দেয় সরকার।,আর এই প্রজ্ঞাপনের মধ্য দিয়ে দেশের ইতিহাসে এই প্রথম পুলিশের শীর্ষ পদের কোনও কর্মকর্তাকে চুক্তিভিত্তিক নিয়োগ দিয়েছে সরকার।,দায়িত্ব নেওয়ার প্রথম দিন বৃহস্পতিবার (১২ জানুয়ারি) দুপুরে গোপালগঞ্জের টুঙ্গিপাড়ায় বঙ্গবন্ধু শেখ মুজিবুর রহমানের সমাধিতে পুষ্পস্তবক অর্পণ করে শ্রদ্ধা নিবেদন করেন তিনি। এ সময় ঊর্ধ্বতন পুলিশ কর্মকর্তারা উপস্থিত ছিলেন।,পুলিশ সদর দফতর থেকে পাঠানো এক সংবাদ বিজ্ঞপ্তিতে এ তথ্য জানানো হয়।, ,এর আগে বৃহস্পতিবার সকালে আইজিপি ধানমন্ডির ৩২ নম্বরে বঙ্গবন্ধুর প্রতিকৃতিতে পুষ্পস্তবক অর্পণ করে বঙ্গবন্ধুর প্রতি শ্রদ্ধা জানান। পরে তিনি রাজারবাগ পুলিশ লাইনসে শহীদ পুলিশ স্মৃতিস্তম্ভে পুষ্পস্তবক অর্পণ করেন।,এর আগে সোমবার (৯ জানুয়ারি) আইজিপি হিসেবে আব্দুল্লাহ আল-মামুনের মেয়াদ বাড়ানোর প্রজ্ঞাপন জারি করে জনপ্রশাসন মন্ত্রণালয়।,প্রজ্ঞাপনে বলা হয়েছে, সরকারি চাকরি আইন ২০১৮-এর ধারা-৪৯ অনুযায়ী বিসিএস (পুলিশ) ক্যাডারের কর্মকর্তা পুলিশ মহাপরিদর্শক চৌধুরী আবদুল্লাহ আল-মামুনকে তার অবসরোত্তর ছুটি ও সব সুবিধা স্থগিতের শর্তে ২০২৩ সালের ১২ জানুয়ারি থেকে ২০২৪ সালের ১১ জুলাই পর্যন্ত অথবা যোগদানের তারিখ থেকে ১ বছর ৬ মাস মেয়াদে আইজিপি পদে চুক্তিভিত্তিক নিয়োগ দেওয়া হলো।",bn,2023-01-12T15:47:05+06:00
Banglatribune,হলি আর্টিজান মামলা শুনানির জন্য হাইকোর্টে বেঞ্চ গঠন,others,https://www.banglatribune.com/others/781177/%E0%A6%B9%E0%A6%B2%E0%A6%BF-%E0%A6%86%E0%A6%B0%E0%A7%8D%E0%A6%9F%E0%A6%BF%E0%A6%9C%E0%A6%BE%E0%A6%A8-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%B6%E0%A7%81%E0%A6%A8%E0%A6%BE%E0%A6%A8%E0%A6%BF%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F%E0%A7%87-%E0%A6%AC%E0%A7%87%E0%A6%9E%E0%A7%8D%E0%A6%9A,"রাজধানীর হলি আর্টিজান মামলার আসামিদের ডেথ রেফারেন্স ও আপিল শুনানির জন্য বেঞ্চ নির্ধারণ করা হয়েছে। বৃহস্পতিবার (১২ জানুয়ারি) সুপ্রিম কোর্ট প্রশাসন থেকে এ তথ্য নিশ্চিত করা হয়।,জানা গেছে, বাংলাদেশের প্রধান বিচারপতি হাসান ফয়েজ সিদ্দিকী মামলাটির শুনানির জন্য হাইকোর্টের বেঞ্চ নির্ধারণ করেছেন। বিচারপতি সহিদুল করিমের নেতৃত্বাধীন বেঞ্চে মামলাটি শুনানির পাঠানো হয়েছে।,মামলার অভিযোগপত্রে উল্লেখ করা হয়েছে, ২০১৬ সালের ১ জুলাই রাতে গুলশানের হলি আর্টিজান রেস্তোরাঁয় হামলা চালিয়ে বিদেশি নাগরিকসহ ২০ জনকে হত্যা করে জঙ্গিরা। এ সময় জঙ্গিদের গুলিতে দুই পুলিশ সদস্য নিহত হন। পরে অভিযানে পাঁচ জঙ্গি নিহত হয়। ওই ঘটনায় সন্ত্রাসবিরোধী আইনে গুলশান থানায় মামলা দায়ের করে পুলিশ।,২০১৮ সালের ২৬ নভেম্বর আট আসামির বিরুদ্ধে অভিযোগ গঠন করার মধ্য দিয়ে ঢাকার সন্ত্রাসবিরোধী বিশেষ ট্রাইব্যুনালের বিচারক মো. মজিবুর রহমানের আদালতে মামলার বিচারিক কার্যক্রম শুরু হয়। টানা এক বছর মামলার বিচার শেষে ২০১৯ সালের ২৭ নভেম্বর মামলার রায় ঘোষণা করা হয়। বিচারিক আদালতের রায়ে সাত আসামিকে মৃত্যুদণ্ডাদেশ ও একজনকে খালাস দেওয়া হয়।,মৃত্যুদণ্ডপ্রাপ্ত আসামিরা হলেন- হামলার মূল সমন্বয়ক তামিম চৌধুরীর সহযোগী আসলাম হোসেন ওরফে রাশেদ ওরফে আবু জাররা ওরফে র‌্যাশ, ঘটনায় অস্ত্র ও বিস্ফোরক সরবরাহকারী নব্য জেএমবি নেতা হাদিসুর রহমান সাগর, জঙ্গি রাকিবুল হাসান রিগ্যান, জাহাঙ্গীর আলম ওরফে রাজীব ওরফে রাজীব গান্ধী, হামলার অন্যতম পরিকল্পনাকারী আব্দুস সবুর খান (হাসান) ওরফে সোহেল মাহফুজ, শরিফুল ইসলাম ও মামুনুর রশিদ। প্রত্যেককে ৫০ হাজার টাকা করে জরিমানাও করা হয়। আর অভিযোগ প্রমাণিত না হওয়ায় এ মামলার অপর আসামি মিজানুর রহমান ওরফে বড় মিজানকে খালাস দেওয়া হয়।,এরপর ২০১৯ সালের ৫ ডিসেম্বর আসামিদের মৃত্যুদণ্ড অনুমোদনের জন্য ডেথ রেফারেন্স ও খালাস চেয়ে করা আসামিদের জেল আপিল শুনানির জন্য মামলার নথিপত্র বিচারিক আদালত থেকে হাইকোর্টে পাঠানো হয়। এ লক্ষ্যে বিচারিক আদালতের যাবতীয় নথি তথা মামলার এজাহার, জব্দ তালিকা, চার্জশিট, সাক্ষীদের সাক্ষ্য ও রায়সহ মোট দুই হাজার ৩০৭ পৃষ্ঠার নথিপত্র হাইকোর্টের ডেথ রেফারেন্স শাখায় জমা করা হয়। পরে মামলার যাবতীয় নথিপত্র একত্রিত করে আপিল শুনানির জন্য উত্থাপনের জন্য পেপারবুক তৈরি করতে বিজি প্রেসে পাঠিয়েছিল সুপ্রিম কোর্টের ডেথ রেফারেন্স শাখা।,পরে ২০২০ সালের ১৭ আগস্ট হলি আর্টিজান হামলা মামলায় বিচারিক আদালতে দণ্ডপ্রাপ্তদের ডেথ রেফারেন্স ও জেল আপিল শুনানির জন্য তৈরিকৃত পেপারবুক বিজি প্রেস থেকে হাইকোর্টে এসে পৌঁছায়।, ",bn,2023-01-12T16:20:28+06:00
Banglatribune,মা হতে চলেছেন ওসাকা,sport,https://www.banglatribune.com/sport/tennis/781174/%E0%A6%AE%E0%A6%BE-%E0%A6%B9%E0%A6%A4%E0%A7%87-%E0%A6%9A%E0%A6%B2%E0%A7%87%E0%A6%9B%E0%A7%87%E0%A6%A8-%E0%A6%93%E0%A6%B8%E0%A6%BE%E0%A6%95%E0%A6%BE,"অস্ট্রেলিয়ান ওপেনে এবার খেলা হচ্ছে না ওসাকার। আয়োজকরাও তার নাম প্রত্যাহার করে নেওয়ার কারণ জানাতে পারেনি। তবে জাপানি তারকা টুইট করে নিজে খোলাসা করেছেন সব কিছু। মা হতে চলেছেন চারবারের গ্র্যান্ডস্লাম জয়ী।,২৫ বছর বয়সী র‌্যাঙ্কিংয়ের সাবেক নাম্বার ওয়ান টুইটারে লিখেছেন, ‘২০২৩ সালটা আমার অনেক কিছু শেখার বছর।’ ,আলট্রাসাউন্ডের একটি ছবি পোস্ট করে তিনি আরও লিখেছেন, ‘‘এখন শুধু একটি অপেক্ষা। আমার সন্তান যেন আমার একটি ম্যাচ দেখে আর বলে- ‘দেখো তিনি আমার মা।’’,ওসাকা সেই গত সেপ্টেম্বরের পর থেকে টেনিস খেলেননি। সর্বশেষ গ্র্যান্ড স্লামটিও জিতেছেন এই অস্ট্রেলিয়ান ওপেনে ২০২১ সালে। ২০২১ সালের ফ্রেঞ্চ ওপেন থেকে নাম প্রত্যাহার করে জানিয়েছেন, ২০১৮ সালের ইউএস ওপেন জয়ের পর থেকে মানসিক অবসাদে ভুগছেন। তার পর ২০২১ সালের সেপ্টেম্বরে কোর্ট থেকে ৫ মাসের বিরতি নেন। গত বছর অস্ট্রেলিয়ান ওপেন দিয়ে ফিরলেও প্রত্যাশা পূরণ করতে পারেননি। বিদায় নিয়েছেন তৃতীয় রাউন্ডে। ফ্রেঞ্চ ওপেনেও প্রথম রাউন্ডে বাদ পড়েছেন! একই বছর ইনজুরির কারণে খেলা হয়নি উইম্বলডন। ইউএস ওপেনে খেলতে নামলে হারের তিক্ত স্বাদ পেয়েছেন প্রথম রাউন্ডেই। এখন আশা করছেন, টেনিস কোর্টে হয়তো ২০২৪ সালেই ফিরতে পারবেন।",bn,2023-01-12T16:04:37+06:00
Banglatribune,"সলেদারে রক্তক্ষয়ী লড়াই, শতাধিক রুশ সেনা হত্যার দাবি ইউক্রেনের",foreign,https://www.banglatribune.com/foreign/europe/781161/%E0%A6%B8%E0%A6%B2%E0%A7%87%E0%A6%A6%E0%A6%BE%E0%A6%B0%E0%A7%87-%E0%A6%B0%E0%A6%95%E0%A7%8D%E0%A6%A4%E0%A6%95%E0%A7%8D%E0%A6%B7%E0%A7%9F%E0%A7%80-%E0%A6%B2%E0%A7%9C%E0%A6%BE%E0%A6%87-%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%B0%E0%A7%81%E0%A6%B6-%E0%A6%B8%E0%A7%87%E0%A6%A8%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0,"পুরো ডনবাস অঞ্চলের লক্ষ্যে মস্কো শহরটি দখল করতে চাইছে। যদিও মঙ্গলবার রাশিয়ার আক্রমণের নেতৃত্বে থাকা রুশ ভাড়াটে গোষ্ঠী ওয়াগনার দাবি করেছিল, তারা শহরটির নিয়ন্ত্রণ নিয়েছে। কিন্তু কিয়েভের পক্ষ থেকে এ বিষয়ে কিছু জানা যায়নি।,কাতারভিত্তিক সংবাদমাধ্যম আল জাজিরার প্রতিবেদনে এসেছে, ইউক্রেনে রাশিয়ার যুদ্ধের ৪৬তম সপ্তাহের শেষে দিকে এসেছে লবণ খনি সমৃদ্ধ শহর সলেদারে লড়াই তীব্র আকার নিয়েছে। কোনও পক্ষই ছেড়ে কথা বলছে না। মস্কোর আক্রমণের নেতৃত্বে দিচ্ছে রুশ ভাড়াটে গোষ্ঠী ওয়াগনার। যারা বাখমুতসহ বিভিন্ন শহরে ইউক্রেনীয় বাহিনীর বিরুদ্ধে লড়াই করছে। মূলত বিদায়ী বছরের সেপ্টেম্বর থেকে ইউক্রেন যুদ্ধে আলোচনা এসেছে সশস্ত্র ভাড়াটে গোষ্ঠীটি। এর প্রতিষ্ঠাতা ইয়েভজেনি প্রিগোজিন এক ঘোষণা দাবি করেছেন তারা সলেদারে সফল হয়েছে।,বাখমুতে উভয়পক্ষের সংঘাতে ব্যাপক ক্ষয়ক্ষতি হচ্ছে। এছাড়া সম্প্রতি রণক্ষেত্রে ব্যর্থতার পর শহরটি দখল রাশিয়ার জন্য গুরুত্বপূর্ণ সাফল্য হতে পারে।,উল্লেখ্য, রাশিয়ার ভাড়াটে সেনাদের গোষ্ঠীটির নাম ওয়াগনার গ্রুপ। ওয়াগনার গ্রুপকে প্রথম চিহ্ণিত করা হয়েছিল ২০১৪ সালে ইউক্রেনে। সেখানে তারা পূর্ব ইউক্রেনে রুশপন্থী বিচ্ছিন্নতাবাদীদের সমর্থন দিচ্ছিল। তবে এর বাইরে সিরিয়া, মোজাম্বিক, সুদান ও সেন্ট্রাল আফ্রিকান রিপাবলিকেও তারা বিভিন্ন তৎপরতায় জড়িত। পশ্চিমা বিশেষজ্ঞরা বলছেন, সম্প্রতি ক্রেমলিনের হয়ে কাজ করছে এই ভাড়াটে গোষ্ঠীটির যোদ্ধারা।",bn,2023-01-12T14:45:03+06:00

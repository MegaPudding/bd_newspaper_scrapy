title,content,url
যুক্তরাজ্যের বিনিয়োগকারীদের বাংলাদেশে বিনিয়োগের আহ্বান বাণিজ্যমন্ত্রীর," বাণিজ্যমন্ত্রী টিপু মুনশি এমপি বাংলাদেশের স্পেশাল ইকোনমিক জোন এবং হাই-টেক পার্কে যুক্তরাজ্যের বিনিয়োগকারীদের বিনিয়োগের আহ্বান জানিয়েছেন। বাংলাদেশ এখন বিনিয়োগের জন্য সবচেয়ে লাভজনক স্থান উল্লেখ তিনি বলেন, দুই শতাধিক ব্রিটিশ কোম্পানি ইতোমধ্যে বাংলাদেশে প্রায় ২ দশমিক ৫ বিলিয়ন মার্কিন ডলার বিনিয়োগ করেছে। সোমবার বাংলাদেশ সচিবালয়ে মন্ত্রী তাঁর অফিস কক্ষে ঢাকায় সফররত যুক্তরাজ্যের প্রধানমন্ত্রীর বাংলাদেশ বিষয়ক বাণিজ্য দূত রুশানারা আলী, এমপি’র সাথে মতবিনিময়কালে এ আহবান জানান। এসময় বাণিজ্য মন্ত্রণালয়ের সিনিয়র সচিব তপন কান্তি ঘোষ, এ মন্ত্রণালয়ের সিনিয়র কর্মকর্তাবৃন্দ এবং ঢাকায় নিযুক্ত ব্রিটিশ হাইকমিশনার রবার্ট চ্যাটার্টন ডিকসনসহ ডেলিগেশনের সদস্যবৃন্দ উপস্থিত ছিলেন। তিনি আরও বলেন, ব্রিটেনের বিনিয়োগকারীগণ বাংলাদেশের বিভিন্ন সেক্টরে বিনিয়োগে আগ্রহী। উভয় দেশের বাণিজ্য বাড়লে কার্গো জাহাজ চলাচলের সুযোগ সৃষ্টি হবে। বাংলাদেশের উন্নয়ন এবং অগ্রযাত্রার প্রশংসা করে তিনি বলেন, মেড ইন বাংলাদেশ ব্রিটেনে জনপ্রিয় ব্যান্ড। তিনি বাংলাদেশের সেবা, শিক্ষা, স্বাস্থ্য ও বিমান পরিবহন খাতে বৃটিশ বিনিয়োগকারীদের আগ্রহের কথা উল্লেখ করেন। বাণিজ্যমন্ত্রী টিপু মুনশি বলেন, বাংলাদেশে এনার্জি, রেলওয়ে, টেলি-কমিউনিকেশন, ইনফরমেশন টেকনোরজি, ফার্মাসিটিকেল, লাইট ইঞ্জিনিয়ারিং, সেবা, শিক্ষা এবং তৈরি পোশাক খাতে বিনিয়োগের বিপুল সম্ভাবনা রয়েছে। বাংলাদেশের অনেক ছেলে-মেয়ে ব্রিটেনে উচ্চ শিক্ষা গ্রহণ করছে উল্লেখ করে তিনি বলেন, এ ধরণের ব্রিটিশ শিক্ষা প্রতিষ্ঠান বাংলাদেশে থাকলে ছেলে-মেয়েরা কম খরচে উন্নত শিক্ষা গ্রহণের সুযোগ পাবে। ব্রিটিশ বিনিয়োগকারীগণ এ সুযোগ গ্রহণ করতে পারেন। তিনি বলেন, বিশ্ববাণিজ্য সংস্থার বিধিবিধান মেনে আন্তর্জাতিক বাণিজ্যে বাংলাদেশ দ্রুত এগিয়ে যাচ্ছে। বাংলাদেশের সাথে যুক্তরাজ্যের ঐতিহাসিক সম্পর্ক। জাতির পিতা বঙ্গবন্ধু শেখ মুজিবুর রহমান কারামুক্ত হয়ে পাকিস্তান থেকে স্বাধীন বাংলাদেশে ফেরার পথে যুক্তরাজ্যে যাত্রাবিরতি করেন। যুক্তরাজ্য বাংলাদেশের বন্ধু রাষ্ট্র। যুক্তরাজ্যের সাথে বাংলাদেশের বাণিজ্যিক এবং অর্থনৈতিক সম্পর্ক দীর্ঘদিনের। মন্ত্রী বলেন, প্রধানমন্ত্রী শেখ হাসিনার নির্দেশনায় দেশের গুরুত্বপূর্ণ স্থানে ১০০টি স্পেশাল ইকোনমিক জোন গড়ে তোলার কাজ দ্রুত এগিয়ে চলছে। অনেকগুলোর কাজ এখন শেষ পর্যায়ে, এছাড়া ৩৩টি হাই-টেক পার্কের কাজ দ্রুত এগিয়ে চলছে। এগুলোতে বিনিয়োগের সুযোগ সৃষ্টি হয়েছে। তিনি বলেন, বাংলাদেশে বিনিয়োগ এখন অনেক সহজ করা হয়েছে, বৈদেশিক বিনিয়োগের ক্ষেত্রে বাংলাদেশ বেশকিছু সুযোগ-সুবিধা প্রদান করছে। সূত্র : বাসস। বিডি-প্রতিদিন/শফিক",https://www.bd-pratidin.com/minister-spake/2023/01/09/847175
"ব্রাজিলের প্রেসিডেন্ট ভবন ও সুপ্রিম কোর্টে তাণ্ডব, গ্রেফতার ১২০০"," ব্রাজিলের কংগ্রেস, প্রেসিডেন্ট ভবন ও সুপ্রিম কোর্টে হামলা ও ভাঙচুরসহ ব্যাপক তাণ্ডব চালিয়েছেন সাবেক প্রেসিডেন্ট জইর বলসোনারোর সমর্থকেরা। এ ঘটনায় জড়িত থাকার অভিযোগে এ পর্যন্ত এক হাজার ২০০ জনকে আটক করেছে দেশটির নিরাপত্তা বাহিনী। গতকাল রবিবার এ হামলার পর বর্তমানে কংগ্রেসের নিয়ন্ত্রণ আবার প্রতিষ্ঠিত করেছে দেশটির নিরাপত্তা বাহিনী। সামাজিক যোগাযোগ মাধ্যমে ছড়িয়ে পড়া ভিডিওতে দেখা যাচ্ছে, বলসোনারোর সমর্থকরা কংগ্রেস ভবন ও সুপ্রিম কোর্টের জানালা ও চেয়ার ভেঙে তছনছ করছে। তারা কংগ্রেস ভবনের ছাদেও উঠেছে। গ্লোবো টিভি চ্যানেলের ছবিতে দেখা গেছে, বিক্ষোভকারীরা প্রেসিডেন্ট প্রাসাদেও বিচরণ করছে। অনেকে সবুজ ও হলুদ রঙের কাপড় পড়েছে। এটি বলসোনারো দলের প্রতীক। ব্রাজিলের ফেডারেল ডিস্ট্রিক্টের গভর্নর ইবানস রোচা এক টুইট বার্তায় জানিয়েছেন, গ্রেফতারকৃতরা যে অপরাধ করেছে তার শাস্তি পাবে। গভর্নর রোচা লেখেন, ‘সন্ত্রাসী কর্মকাণ্ডে যারা অংশ নিয়েছে আমরা তাদের শনাক্তের চেষ্টা করছি। আমরা শৃঙ্খলা পুনরুদ্ধারের চেষ্টা চালিয়ে যাচ্ছি।’ এদিকে যুক্তরাষ্ট্র, যুক্তরাজ্য, ফ্রান্স,চীনসহ জাতিসংঘের মহাসচিব এই ঘটনার নিন্দা জানিয়েছেন। গত অক্টোবরের নির্বাচনে বামপন্থী লুলা দা সিলভার কাছে পরাজিত হন বলসেনারো। তবে তার সমর্থকেরা এই পরাজয় মেনে নিতে পারেননি। এক সপ্তাহ আগে প্রেসিডেন্ট হিসেবে শপথ নেন লুলা দা সিলভা। বলসোনারো বর্তমানে যুক্তরাষ্ট্রের ফ্লোরিডায় আছেন। লুলার শপথ নেওয়ার ৪৮ ঘণ্টা আগে তিনি যুক্তরাষ্ট্রে পাড়ি জমান। এ হামলায় তার ইন্ধন ছিল বলে অভিযোগ করেছেন প্রেসিডেন্ট লুলা। তবে তিনি তা অস্বীকার করেছেন। বিডি-প্রতিদিন/বাজিত",https://www.bd-pratidin.com/international-news/2023/01/09/847086
জয়পুরহাটে ক্ষুদ্র নৃ-গোষ্ঠীর শীতার্তদের মাঝে কম্বল বিতরণ," জয়পুরহাটে পুলিশের উদ্যোগে দুই হাজার ক্ষুদ্র নৃ-গোষ্ঠীর মানুষের মধ্যে শীতবস্ত্র বিতরণ করা হয়েছে। সোমবার দুপুরে পাঁচবিবি শেখ রাসেল মিনি স্টেডিয়ামে এসব বিতরণ করা হয়। কাজলী রানী নামের এক নারী জানান, এসপি স্যার কম্বল দিছে। তাতে আমরা অনেক খুশি। শীতের মধ্যে অনেক কষ্ট করতেছিলাম। অতিরিক্ত পুলিশ সুপার (প্রশাসন ও অর্থ) এ.কে.এম মামুন খান চিশতী বলেন, জয়পুরহাটে এবার স্মরণকালের শীত পড়েছে। প্রচন্ড শীতে এসব মানুষদের মাঝে কিছুটা উষ্ণতা দিতেই এই প্রচেষ্টা। অসহায় মানুষদের মাঝে আমাদের এই প্রচেষ্টা অব্যাহত থাকবে। স্থানীয় সংসদ সদস্য অ্যাড. সামছুল আলম দুদু বলেন, কনকনে ঠান্ডায় জয়পুরহাটের হতদরিদ্র মানুষগুলো কম্বল পেয়ে মহাখুশি। সমাজের বিত্তবানদের উচিত নিজ নিজ অবস্থান থেকে এই সকল হতদরিদ্র মানুষের পাশে দাঁড়ানো। এসময় স্থানীয় সংসদ সদস্য অ্যাড. সামছুল আলম দুদু, অতিরিক্ত পুলিশ সুপার (প্রশাসন ও অর্থ) এ.কে.এম মামুন খান চিশতী জেলা কমিউনিটি পুলিশিং ফোরামের সদস্য সচিব নন্দলাল পার্শী, উপজেলা আওয়ামী লীগের সভাপতি আবু বকর ছিদ্দিক মন্ডল, সাধারণ সম্পাদক জিহাদ মন্ডল, পাঁচবিবি থানার ভারপ্রাপ্ত কর্মকর্তা (ওসি) জাহিদুল হক উপস্থিত ছিলেন। 
বিডি প্রতিদিন/হিমেল",https://www.bd-pratidin.com/country/2023/01/09/847085
কেক কেটে কালের কণ্ঠ’র প্রতিষ্ঠাবার্ষিকী উদযাপন শুরু," অগণিত পাঠকের ভালোবাসায় সিক্ত দেশের অন্যতম শীর্ষ দৈনিক কালের কণ্ঠ’র প্রতিষ্ঠাবার্ষিকী উদযাপনের সূচনা হয়েছে। আগামীকাল ১০ জানুয়ারি ১৩ বছর পূর্ণ করে ১৪ বছরে পদার্পণ করবে কালের কণ্ঠ। সোমবার সন্ধ্যায় ইস্ট ওয়েস্ট মিডিয়ার সম্মেলনকক্ষে কেক কেটে প্রতিষ্ঠাবার্ষিকীর শুভক্ষণের সূচনা করেন দেশের শীর্ষ শিল্পগোষ্ঠী বসুন্ধরা গ্রুপের ব্যবস্থাপনা পরিচালক (এমডি) সায়েম সোবহান আনভীর। একই সঙ্গে তিনি কালের কণ্ঠ অনলাইন ভার্সনের নতুন সংস্করণ উদ্বোধন করেন। কালের কণ্ঠ’র ১৩তম প্রতিষ্ঠাবার্ষিকী উপলক্ষে কাল মঙ্গলবার পত্রিকার প্রধান কার্যালয়ে দিনভর শুভেচ্ছা বিনিময় অনুষ্ঠানের আয়োজন করা হয়েছে। সকাল ১১টা থেকে বিকেল ৫টা পর্যন্ত এ অনুষ্ঠান চলবে। জাতিকে ‘আংশিক নয় পুরো সত্য’ জানানোর অঙ্গীকার নিয়ে ২০১০ সালের ১০ জানুয়ারি যে পথচলা শুরু হয়েছিল, পাঠকের আস্থা ও ভালোবাসায় তা অব্যাহত রয়েছে। মুক্তিযুদ্ধের আদর্শ ধারণ করে জাতির পিতা বঙ্গবন্ধু শেখ মুজিবুর রহমানের ঐতিহাসিক স্বদেশ প্রত্যাবর্তন দিবসে যাত্রা শুরু করা কালের কণ্ঠ ১৩ বছর ধরে সময়ের সঙ্গে মানিয়ে নিত্যনতুন ভাবনা ও বাস্তবতাকে গ্রহণ করলেও তার স্বকীয় বৈশিষ্ট্য বজায় রেখেছে। বস্তুনিষ্ঠ সাংবাদিকতা, অসাম্প্রদায়িকতা, গণতান্ত্রিক মূল্যবোধ ও মুক্তবুদ্ধির চর্চার মধ্য দিয়ে এই দীর্ঘ পথচলায় মানুষের অকল্পনীয় ভালোবাসা ও সমর্থন লাভ করেছে এবং নির্বিঘ্ন অগ্রযাত্রা অব্যাহত রেখেছে। এবারের প্রতিষ্ঠাবার্ষিকী উপলক্ষে অর্থনীতি, রাজনীতি, শিক্ষা, স্বাস্থ্য, কৃষি, পরিবেশ, জলবায়ু, সংস্কৃতি, প্রযুক্তিসহ আগামী দিনের বাংলাদেশে চ্যালেঞ্জ ও সংকটগুলো কী, সেগুলোর মোকাবেলার পথ বা উত্তরণের উপায় কী―এসব নিয়ে সংশ্লিষ্ট বিশেষজ্ঞরা লিখেছেন কালের কণ্ঠ’র প্রতিষ্ঠাবার্ষিকীর বিশেষ আয়োজনে। লেখাগুলো কাল থেকে পর পর পাঁচ দিন পাঁচটি ক্রোড়পত্রে প্রকাশ হতে যাচ্ছে। রাজধানী ঢাকায় কালের কণ্ঠ’র প্রধান কার্যালয় ছাড়াও সারা দেশে দিবসটি উপলক্ষে নানা আয়োজন রয়েছে।",https://www.bd-pratidin.com/national/2023/01/09/847088
টাকা না নিলে এখনই সাকিবকে সিইও করতাম : পাপন," বিপিএলের অব্যবস্থাপনা ইস্যুতে সাকিব আল হাসান সম্প্রতি বলেছিলেন, ‘দুই-তিন মাসেই সব ঠিক করে দিতাম...’। তার কথার পর চারদিকে আলোচনা-সমালোচনা শুরু হয়। পরে তাকে প্রধান নির্বাহীর (সিইও) দায়িত্বে স্বাগত জানানোর কথা জানায় বাংলাদেশ ক্রিকেট বোর্ড (বিসিবি)। এবার এ নিয়ে মুখ খুলেছেন বিসিবি সভাপতি নাজমুল হাসান পাপন। তিনি বলেছেন, সাকিব বিপিএলের দলের সঙ্গে চুক্তিবদ্ধ না থাকলে এখনই সিইও করতাম। পাপন বলেন, ‘আচ্ছা ও (সাকিব) হবে (বিপিএলের সিইও)? হলে তো এখনই দিতাম। ও অলরেডি টাকা নিয়ে নিছে একজনের কাছ থেকে..এখনই দিতাম, এবারই দিতাম। তো কী পরিবর্তনটা করতো? হ্যাঁ, বড়জোর বলতে পারতো আমি এফটিপির খেলা খেলবো না, এইতো। আমরা তো এটা মানি না। ও সিইও হয়ে বললেও তো আমরা মানবো না।’ সাকিবের সভাপতি হতে চাওয়ার ইচ্ছার বিষয়ে পাপন বলেন, ‘দুইটা জিনিস দেখেন, সাকিব এর আগে একবার বলেছিল, আমি যদি বিসিবির সভাপতি হই তাইলে আমি... (সেরা কি যেন একটা করবো সভাপতি হবো), কোথায় জানি বলেছিল। কারণ ও জানে যে এটা আসলে সম্ভব না অন্য কারণে। বিসিবিতে হলে তো হবে না তাহলে তো আন্তর্জাতিক ক্রিকেট থেকে বাদ পড়তে হবে। এটা আসলে অন্য একটা ইস্যু।’ ‘এখন যেমন বলেছে আমি যদি সিইও হই, ও তো হবে না সিইও। তো এটা বলতে অসুবিধা কি? এখন আমি যদি বলি বা আপনি যদি বলেন, ‌‘আমি যদি সাকিব হতাম এটা করবো। এটা আপনি বলেই দিচ্ছেন এটা সম্ভব না। ও পরোক্ষভাবে বলেই দিছে এটা সম্ভব না।’ বিডি প্রতিদিন/জুনাইদ আহমেদ ",https://www.bd-pratidin.com/sports/2023/01/09/847083
ভারত-বাংলাদেশসহ ১২ দেশের শিল্পীদের চিত্র প্রদর্শনী শুরু ," বাংলাদেশ আর্টিস্ট গ্রুপের উদ্যোগে পশ্চিমবঙ্গের বীরভূম জেলার শান্তিনিকেতনে অবস্থিত বিশ্বভারতীর নন্দন আর্ট গ্যালারিতে শুরু হয়েছে ৪ দিনের চিত্র শিল্প প্রদর্শনী। নাম ‘গ্লোবাল ফ্রেন্ডশিপ আর্ট ফেস্টিভ্যাল’। ভারত ছাড়াও বাংলাদেশ, চীন, জাপান, গ্রিস, নাইজেরিয়া, যুক্তরাষ্ট্র, থাইল্যান্ড, ফ্রান্স, লিবিয়া, মন্টেনিগ্রো, জার্মানি-এই ১২ দেশের ৬৪টি চিত্র শিল্প ও ৪টি ভাস্কর্য নিয়ে শুরু হয়েছে এই প্রদর্শনী। বাছাই করা অনবদ্য শিল্পকলা নিয়ে সোমবার এই প্রদর্শনীর আনুষ্ঠানিক উদ্বোধন করেন কলকাতায় নিযুক্ত বাংলাদেশের উপ-রাষ্ট্রদূত আন্দালিব ইলিয়াস। এসময় সেখানে উপস্থিত ছিলেন চিত্রশিল্পী গনেশ হালুই, জনক ঝঙ্কার নার্জারি, কে এম এ কায়ুম, নাসিমা মাসুদ রুবি প্রমুখ। আগামী ১৩ জানুয়ারি পর্যন্ত চলবে আন্তর্জাতিক এই প্রদর্শনী। তার অভিমত, শান্তিনিকেতনের সূত্র ধরে দুই বাংলার শিল্প সংস্কৃতি আরও নিবিড় হবে। কারণ শান্তিনিকেতন ও বিশ্বভারতীর সঙ্গে বাংলাদেশের অসামান্য সম্পর্ক রয়েছে, এখানেই বাংলাদেশ ভবন আছে। যেটা দুই দেশের প্রধানমন্ত্রী উদ্বোধন করেছিলেন। সেটাই প্রমাণ করে যে দু’দেশের মধ্যে একটি আত্মিক সম্পর্ক রয়েছে। বাংলাদেশের প্রখ্যাত চিত্রকর কে এম এ কায়ুম বলেন, ‘শিল্পীর কোনো কাঁটাতারের সীমানা হয় না। রবীন্দ্র ভূমিতে প্রদর্শনী করতে পেরে সৌভাগ্য মনে করছি।’ বিডি প্রতিদিন/এমআই",https://www.bd-pratidin.com/kolkata/2023/01/09/847090
"সেঞ্চুরির বদলা সেঞ্চুরি, চট্টগ্রামের বড় জয়"," খুলনা টাইগার্সকে হারালো চট্টগ্রাম চ্যালেঞ্জার্স। উসমান খানের ঝড়ো সেঞ্চুরিতে ৪ বল হাতে রেখে৯ উইকেটে বড় জয় পেয়েছেচট্টগ্রাম। চলতি বিপিএলে একই ম্যাচে আজ দুই সেঞ্চুরি হলো। পাকিস্তানি ব্যাটার আজম খানের ৫৮ বলে ১০৯ রানকে ম্লান করে দিলেন তারই স্বদেশি ব্যাটার উসমান খান। ১০ চার ও ৫ ছয়ে ৫৮ বলে ১০৩ রানের অপরাজিত থেকে দলকে ম্যাচ জিতিয়ে মাঠ ছাড়েন উসমান খান। সোমবার মিরপুর শের-ই বাংলা স্টেডিয়ামে চট্টগ্রাম চ্যালেঞ্জার্সের বিপক্ষে টস হেরে ব্যাটিংয়ে নামে খুলনা টাইগার্স। শুরু থেকেই স্ট্রাগল করে এগোতে থাকা খুলনা প্রথম ৪ ওভারে করে মোটে ১২ রান। এরপর আজম খান এসে চিত্রপট বদলে দেন। ব্যাট হাতে দাপট দেখিয়ে তুলে নেন সেঞ্চুরি। আর তাতে নির্ধারিত ২০ ওভার শেষে খুলনার সংগ্রহ দাঁড়ায় ১৭৮। ছয় মেরে তিন অঙ্কের ম্যাজিকাল ফিগারে পৌঁছেন পাকিস্তানের এ ক্রিকেটার। ৫৮ বলে ১০৯ রানের অপরাজিত ইনিংসে ছয় মেরেছেন ৮টি। চারের মারও কম ছিল না, ৯ বার বাউন্ডারি ছাড়া করেছেন চট্টগ্রামের বোলারদের। আজম খান ১০৯ রান করে অপরাজিত থাকেন। তার ঝড়ো ব্যাটিংয়ে চট্টগ্রামকে ১৭৯ রানের লক্ষ্য দেয় খুলনা। বিডি প্রতিদিন/জুনাইদ আহমেদ ",https://www.bd-pratidin.com/sports/2023/01/09/847092
পুকুর থেকে মরদেহ উদ্ধার," সিরাজগঞ্জের উল্লাপাড়ায় পুকুর থেকে অজ্ঞাত এক ব্যক্তির মরদেহ উদ্ধার করেছে পুলিশ। সোমবার সন্ধ্যায় উপজেলার সরকারী আকবর আলী কলেজের পেছনের পুকুর থেকে মরদেহটি উদ্ধার করা হয়। উল্লাপাড়া মডেল থানার ভারপ্রাপ্ত কর্মকর্তা নজরুল ইসলাম জানান, পুকুরে ভাষমান অবস্থায় একটি মরদেহ দেখতে পেয়ে পুলিশকে খবর দেয় স্থানীয়রা। পরে ঘটনাস্থলে পুলিশ পাঠিয়ে মরদেহটি উদ্ধার করে ময়নাতদন্তের জন্য ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালের মর্গে পাঠানো হয়েছে। ময়নাতদন্তের রিপোর্ট আসলে মৃত্যুর কারণ জানা যাবে এবং রিপোর্ট অনুযায়ী আইনানুগ ব্যবস্থা গ্রহণ করা হবে।",https://www.bd-pratidin.com/country/2023/01/09/847087
কুষ্টিয়ায় ৬ ইটভাটাকে জরিমানা," কুষ্টিয়ার দৌলতপুরে অবৈধভাবে ইটভাটা পরিচালনার অপরাধে ৬টি ইটভাটাকে ২৪ লক্ষ টাকা জরিমানা করা হয়েছে। একই সাথে প্রায় দুই লক্ষ কাঁচা ইট সম্পূর্ণভাবে ধ্বংস করা হয়েছে। সোমবার সকাল থেকে বিকেল পর্যন্ত দৌলতপুরের সহকারী কমিশনার (ভূমি) ও নির্বাহী ম্যাজিষ্ট্রেট মো: শহীদুল ইসলামের নেতৃত্বে কুষ্টিয়া পরিবেশ অধিধপ্তর এ অভিযান চালায়। এ সময় অনুমোদন ছাড়াই অবৈধভাবে ইট ভাটা পরিচালনা করার অপরাধে আদাবাড়িয়া এলাকার আরইউবি ব্রিকসকে ৫ লক্ষ টাকা, দুখীপুরের আরএনবি ব্রিকসকে ৩ লক্ষ টাকা, কিশোরীনগরের এসআরবি ব্রিকসকে ৩ লক্ষ টাকা, ডাংমড়কা এলাকার এমআরএন ব্রিকসকে ৩ লক্ষ টাকা, এনবিএল ব্রিকসকে ৫ লক্ষ টাকা এবং প্রাগপুর মাঠপুর এলাকার বিএনবি ব্রিকসকে ৫ লক্ষ টাকা জরিমানা করা হয়। এ সময় এসব অবৈধ ইট ভাটায় প্রস্তুতকৃত প্রায় দুই লক্ষ কাঁচা ইট ট্রাক্টর মেশিন দ্বারা সম্পূর্ণভাবে ধ্বংস করা হয়।
অভিযান পরিচালনার সময় কুষ্টিয়া পরিবেশ অধিদপ্তরের সিনিয়র কেমিষ্ট হাবিবুল বাসার, সহকারী বায়োকেমিষ্ট (প্রসিকিউটর) নরেশ চন্দ্র বিশ^াসসহ আইনশৃঙ্খলা রক্ষাকারী বাহিনীর সদস্যরা উপস্থিত ছিলেন। কুষ্টিয়া পরিবেশ অধিদপ্তরের উপ-পরিচালক মোহাম্মদ আতাউর রহমান জানান, কুষ্টিয়া জেলায় ১৬৮ টি ইট ভাটা রয়েছে। যার মধ্যে মাত্র ২২টি বৈধ। বাকি সব অবৈধভাবে পরিচালিত হয়ে আসছে। আর দৌলতপুর উপজেলায় ২৯ টি ইট ভাটা রয়েছে। এর মধ্যে মাত্র একটি ভাটা বৈধ। অবৈধ এসব ইট ভাটায় প্রতি মৌসুমে লক্ষ লক্ষ টন কাঠ পোড়ানো হচ্ছে। অবৈধ এসব ইট ভাটার বিরুদ্ধে অভিযান অব্যাহত থাকবে বলে জানিয়েছেন পরিবেশ অধিদপ্তরের এই কর্মকর্তা।",https://www.bd-pratidin.com/country/2023/01/09/847091
'আওয়ামী লীগে ভোট দিলে দেশের উন্নয়ন হয়' ," বগুড়া জেলা আওয়ামী লীগের সভাপতি মজিবর রহমান মজনু বলেছেন, আওয়ামী লীগে ভোট দিলে দেশের উন্নয়ন হয়, দেশ সমৃদ্ধ হয়। সারা দেশে উন্নয়নের ধারা অব্যাহত রাখতে আওয়ামী লীগের প্রার্থীকে জয়ী করতে হবে। বিশেষ করে বগুড়া-৬ সদর আসনে উপনির্বাচনে আওয়ামী লীগ মনোনীত প্রার্থীর বিজয় নিশ্চিত করতে হবে। এজন্য সকল নেতাকর্মীদের ঐক্যবদ্ধ হয়ে কাজ করতে হবে। দলীয়ভাবে আমরা তার পক্ষেই সবাই এক হয়ে কাজ করব। সোমবার বিকেলে শহরের টেম্পল রোড দলীয় কার্যালয়ে পৌর মৎস্যজীবী লীগের উদ্যোগে বগুড়া-৬ আসনে উপনির্বাচনে আওয়ামী লীগ মনোনীত প্রার্থীকে বিজয়ের লক্ষ্যে ও পৌর কমিটির পরিচিতি এবং নির্বাচনী মতবিনিময় সভায় প্রধান অতিথির বক্তব্যে তিনি এ কথাগুলো বলেন। অনুষ্ঠানে বিশেষ অতিথির বক্তব্য রাখেন জেলা আওয়ামী লীগের দপ্তর সম্পাদক আব্দুল্লাহ আল রাজি জুয়েল, শিবগঞ্জ উপজেলা আওয়ামী লীগের সাধারণ সম্পাদক ও পৌর মেয়র তৌহিদুর রহমান মানিক, জেলা মহিলা আওয়ামী লীগের সভাপতি হেফাজত আরা মিরা, সাধারণ সম্পাদক সাবিহা সাবরিন পিংকি, জেলা তাঁতী লীগের সাধারণ সম্পাদক রাশেকুজ্জামান রাজন, জেলা মৎস্যজীবী লীগের সভাপতি রাসেল আহম্মেদ কনক, সাধারণ সম্পাদক কামরুজ্জামান মানিক, সহ-সভাপতি রায়হান, গোলাম আহাদ, অরুপ কুমার, যুগ্ম সাধারণ সম্পাদক শেখ মাহাবুব প্রমুখ। 
বিডি প্রতিদিন/এএম",https://www.bd-pratidin.com/country/2023/01/09/847094
দিনাজপুরে শীতে বিপর্যস্ত জনজীবন," কয়েক দিনের হিমেল হাওয়ায় মৃদু শৈত্যপ্রবাহে দিনাজপুরে কনকনে ঠান্ডা অব্যাহত রয়েছে। সোমবার সকাল ৬টায় সর্বনিম্ন তাপমাত্রা ৮ দশমিক ৪ ডিগ্রি সেলসিয়াস রেকর্ড করা হয়েছে। সকাল বেলা ঘন কুয়াশা না থাকলেও শীতের প্রকোপ অনেকটাই বেশি। শীতের প্রকোপ বৃদ্ধির কারণে হাসপাতালে শীতজনিত রোগীর সংখ্যা বৃদ্ধি পাচ্ছে। প্রতিদিন হাসপাতালের বহির্বিভাগে রোগীর চাপ বাড়ছে। তবে শিশু রোগীর সংখ্যা অনেকটাই বেশি। কনকনে শীতল বাতাসে কাহিল ছিন্নমুলের মানুষ ছাড়াও প্রান্তিক চাষীরা। বোরো ধানের বীজতলা আবার কেউ চারা রোপন নিয়ে বিপাকে পড়েছেন কৃষক। দিনমজুর রহমত আলী বলেন, মাঠে শ্রমিকের কাজ করি। গত কয়েকদিন ধরে কুয়াশা ও বাতাস বেড়ে যাওয়ায় তীব্র শীত পড়ছে। এর মধ্যে মাঠে কাজ করতে গিয়ে ঠান্ডা লেগে অসুস্থ হয়ে পড়েঠি। কাজ করতে পারছি না। বিকাল থেকে হিমেল হাওয়ার সাথে বাড়তে থাকে কনকনে ঠান্ডা। সোমবার সকাল ১১টা পর্যন্ত সূর্যের দেখা মিললেও কনকনে শীত অনুভুত হয়েছে। 
বিডি প্রতিদিন/এএম",https://www.bd-pratidin.com/country/2023/01/09/847093
গাজীপুরে তিন দিনব্যাপী মেলা," পরিবেশ রক্ষা, জলবায়ু পরিবর্তন প্রশমন ও অভিযোজন, নারী ও সুবিধা বঞ্চিত মানুষের ক্ষমতায়ন এবং মানবিক মূল্যবোধ গড়ার লক্ষ্যে তিন দিনব্যাপী মেলা গাজীপুরের কাপাসিয়ায় শুরু হয়েছে। উপজেলা সদরের পল্লী বিদ্যুৎ সমিতির অফিস সংলগ্ন মাঠে মেলা অনুষ্ঠিত হয়। সোমবার স্থানীয় সংসদ সদস্য সিমিন হোসেন রিমি প্রধান অতিথি হিসেবে ভার্চুয়ালি এ মেলার উদ্বোধন করেন। বাংলাদেশ বন্ধু ফাউন্ডেশনের সহ-সভাপতি ড. ইঞ্জিনিয়ার খালেকুজ্জামানের সভাপতিত্বে মেলার উদ্বোধনী আলোচনা সভায় অন্যান্যের মাঝে বক্তব্য রাখেন উপজেলা নির্বাহী কর্মকর্তা এ কে এম গোলাম মোর্শেদ খান, উপজেলা আওয়ামী লীগের ভারপ্রাপ্ত সভাপতি অ্যাডভোকেট মাজহারুল ইসলাম সেলিম ও সাধারণ সম্পাদক মো: মিজানুর রহমান প্রধান, উপজেলা যুবলীগের সভাপতি মো: সাখাওয়াত হোসেন প্রধান ও সদর ইউনিয়ন আওয়ামী লীগের সভাপতি আব্দুল হালিম খোকন প্রমুখ। 
বিডি প্রতিদিন/এএম",https://www.bd-pratidin.com/country/2023/01/09/847097
কলা বাগান থেকে অজ্ঞাত ব্যক্তির মরদেহ উদ্ধার," নাটোরে একটি কলা বাগানেকলার পাতা দিয়ে ঢেকে রাখা অবস্থায় অজ্ঞাত এক ব্যক্তির মরদেহ উদ্ধার করেছে পুলিশ। আজ সোমবার সন্ধ্যা ৭টার দিকে সদর উপজেলার ছাতনী ইউনিয়নের আলী আকবর মোড়ের কলা বাগান থেকে মরদেহটি উদ্ধার করা হয়। খবর পেয়ে পুলিশ ঘটনাস্থলে পৌঁছে মরদেহটি উদ্ধার করে। এরপর ময়নাতদন্তের জন্য নাটোর সদর হাসপাতাল মর্গে পাঠায়। মরদেহটির পরিচয় শনাক্ত করতে আইনশৃঙ্খলা বাহিনীর সদস্যরা কাজ শুরু করেছেন। এছাড়া আশপাশের থানাতে নিহতের ছবি ও বার্তা পাঠানো হয়েছে। ওসি আরও জানান, মরদেহের শরীরে আঘাতের কোনো চিহ্ন পাওয়া যায়নি। প্রাথমিকভাবে পুলিশের ধারণা অন্য কোনো স্থানে তাকে হত্যার পর মরদেহটি এখানে ফেলে রাখা হয়েছে। বিডি প্রতিদিন/জুনাইদ আহমেদ ",https://www.bd-pratidin.com/country/2023/01/09/847098
বগুড়ায় স্কুলছাত্রীকে ধর্ষণের অভিযোগে একজনের যাবজ্জীবন," বগুড়ায় স্কুলছাত্রীকে ধর্ষণের অভিযোগে এক ব্যক্তিকে যাবজ্জীবন কারাদণ্ড দিয়েছেন আদালত। একই সঙ্গে আসামিকে এক লাখ টাকা জরিমানা, অনাদায়ে আরও এক বছরের সশ্রম কারাদণ্ড দেওয়া হয়েছে। দীর্ঘ ১১ বছর পর সোমবার দুপুরে বগুড়া নারী ও শিশু নির্যাতন দমন ট্রাইবুন্যাল-২ এর বিচারক নূর মো. শাহরিয়ার কবির এই রায় দেন। সাজাপ্রাপ্ত হায়দার আলী বগুড়ার গাবতলী উপজেলার পদ্মপাড়া এলাকার মৃত মোজাহারের ছেলে। রায় ঘোষণার সময় হায়দার আলী আদালতে উপস্থিত ছিলেন। তিনি জানান, ২০১১ সালের ২৭ মে রাত সাড়ে ৮টার দিকে প্রতিবেশী পঞ্চম শ্রেণির এক ছাত্রীকে বাড়িতে ঢুকে জোরপূর্বক ধর্ষণ করেন হায়দার আলী। এ সময় ওই ছাত্রীর বাবা-মা বাড়িতে ছিলেন না। পরে ধর্ষণের বিষয়টি ওই ছাত্রী তার মা কে জানায়। পরে ওই ছাত্রীর মা হায়দার আলীকে একমাত্র আসামি করে গাবতলী থানায় ধর্ষণ মামলা দায়ের করেন। সেই মামলায় ১১ বছর পর সোমবার দুপুরে আদালত হায়দার আলীকে যাবজ্জীবন কারাদণ্ড ও জরিমানার রায় ঘোষণা দেন। ",https://www.bd-pratidin.com/country/2023/01/09/847040
"সিলেটে ৩ মেট্রিক টন পলিথিন জব্দ, জরিমানা"," সিলেট মহানগরের কালিঘাটে ৬টি দোকান ও গোডাউন থেকে প্রায় ৩ মেট্রিক টন নিষিদ্ধ পলিথিনের শপিং ব্যাগ জব্দ করেছেন ভ্রাম্যমাণ আদালত। এসময় অবৈধ এসব পলিথিন মজুদ এবং বিক্রয়ের অপরাধে এ ৬ প্রতিষ্ঠানের মালিককে ২ লক্ষ ৮৮ হাজার টাকা জরিমানা করা হয়। সোমবার দুপুরে পরিবেশ অধিদপ্তর সিলেট বিভাগীয় কার্যালয় এ ভ্রাম্যমাণ আদালত পরিচালনা করেন। 
বিডি প্রতিদিন/এএম",https://www.bd-pratidin.com/chayer-desh/2023/01/09/847096
পশ্চিমবঙ্গে হাওড়া স্টেশনের বাইরে থেকে ৯ বাংলাদেশি গ্রেফতার," অবৈধ ভাবে সীমান্ত পেরিয়ে বাংলাদেশ থেকে পশ্চিমবঙ্গে প্রবেশ করেন ৯ বাংলাদেশি। এরপর কাজের সন্ধানে রাজ্যটির হাওড়া স্টেশন থেকে ট্রেনে করে বেঙ্গালুরুতে যাচ্ছিলেন তারা। কিন্তু ট্রেনে ওঠার আগেই হাওড়া রেল স্টেশনের বাইরে থেকে তাদেরকে গ্রেফতার করেছে রাজ্যটির পুলিশ। গ্রেফতার করা হয়েছে এক ভারতীয় দালালকেও। গোপন খবরের ভিত্তিতে সোমবার সন্ধ্যায় হাওড়া জেলার গোলাবাড়ি থানার পুলিশ দুইটি গাড়ি আটক করে। ওই গাড়িতে বাংলাদেশিরা ছিল। তাদের সাথেই গ্রেফতার করা হয়েছে ওই ভারতীয় দালালকেও।

পুলিশ সূত্রের খবর, দালালের হাত ধরেই কোনো বৈধ নথিপত্র ছাড়াই অবৈধভাবে সীমান্ত পেরিয়ে তারা এরাজ্যে ঢোকে। জানা গেছে কাজের খোঁজে হাওড়া স্টেশন থেকে ট্রেনে চড়ে বেঙ্গালুরুতে যাচ্ছিল। তার আগেই তাদের গোলাবাড়ি থানার পুলিশ গ্রেফতার করে। এদিকে তারা কিভাবে এ রাজ্যে প্রবেশ করলো তা নিয়ে তদন্ত শুরু হয়েছে। গ্রেফতারকৃত ব্যক্তিদের গোলাবাড়ি থানায় জিজ্ঞাসাবাদ চলছে। মঙ্গলবার গ্রেফতারকৃত বাংলাদেশিদের হাওড়া জেলা আদালতে তোলা হবে। বিডি প্রতিদিন/হিমেল",https://www.bd-pratidin.com/kolkata/2023/01/09/847095
স্মারক স্বর্ণমুদ্রার দাম বাড়লো ৩ হাজার টাকা," আন্তর্জাতিক মাতৃভাষা দিবস, জাতির পিতার জন্মশতবর্ষ এবং স্বাধীনতার সুবর্ণজয়ন্তী উপলক্ষে বাংলাদেশ ব্যাংক মুদ্রিত স্মারক স্বর্ণমুদ্রার দাম পুনর্নির্ধারণ করা হয়েছে। প্রতিটি মুদ্রায় ৩ হাজার টাকা দাম বাড়ানো হয়েছে। সোমবার (৯ জানুয়ারি) বাংলাদেশ ব্যাংকের পাঠানো এক সংবাদ বিজ্ঞপ্তির মাধ্যমে এ তথ্য জানানো হয়। বিজ্ঞপ্তিতে বলা হয়েছে, ২২ ক্যারেট স্বর্ণ দিয়ে প্রস্তুত করা ১০ গ্রাম ওজনের ‘আন্তর্জাতিক মাতৃভাষা দিবস-২০০০’, ‘জাতির পিতা বঙ্গবন্ধু শেখ মুজিবুর রহমান জন্মশতবর্ষ ১৯২০-২০২০’ এবং ‘স্বাধীনতার সুবর্ণজয়ন্তী ১৯৭১-২০২১’ শীর্ষক স্মারক স্বর্ণমুদ্রা (বাক্সসহ) প্রতিটির বিক্রয়মূল্য ৭৮ হাজার টাকা পুনর্নির্ধারণ করা হলো। এতোদিনে যা ৭৫ হাজার টাকা ছিল। এদিকে দাম বেড়েছে ফাইন সিলভারের স্মারক মুদ্রারও। এসব মুদ্রার দাম বেড়েছে এক হাজার টাকা করে। এসব মুদ্রার মধ্যে রয়েছে- স্বাধীনতার রজতজয়ন্তী, বাংলাদেশ ব্যাংকের রজতজয়ন্তী, বঙ্গবন্ধু সেতু উদ্বোধন, স্বাধীনতা ৪০ বছর পূর্তি, বিদ্রোহী কবিতার ৯০ বছর, রবীন্দ্রনাথ ঠাকুরের সার্ধশত জন্মবার্ষিকী, আইসিসি ক্রিকেট ওয়ার্ল্ড কাপ ২০১১, জাতীয় জাদুঘরে শতবর্ষ, জাতির পিতার জন্মশতবর্ষ, স্বাধীনতার সুবর্ণজয়ন্তী উপলক্ষে ফাইল সিলভারের স্মারক মুদ্রার দাম এক হাজার টাকা বাড়ানো হয়েছে। এতদিন এসব মুদ্রার দাম ৪ হাজার টাকা ছিল। এখন থেকে ৫ হাজার টাকা হবে। তবে দাম বাড়েনি বাংলাদেশ-জাপান ৫০ বছর পূর্তি উপলক্ষে স্মারক মুদ্রার। ফাইন সিলভারের এ মুদ্রার দাম আগের মতো ৫ টাকা থাকবে। বিডি প্রতিদিন/হিমেল",https://www.bd-pratidin.com/economy/2023/01/09/847039
"কংগ্রেসে হামলা, নিন্দা জানিয়ে লুলার পাশে থাকার ঘোষণা রাশিয়ার"," ব্রাজিলের প্রেসিডেন্ট হিসেবে লুইস ইনাসিও লুলা ডি সিলভার শপথ গ্রহণের একমাসের মাথাতেই রণক্ষেত্র ব্রাজিল। সাবেক প্রেসিডেন্ট ও ডানপন্থী নেতা জেইর বলসোনারোর সমর্থকরা ব্রাজিলের কংগ্রেস ভবন, সুপ্রিম কোর্ট এবং প্রেসিডেন্টের বাসভবনেও হামলা চালিয়েছে। এই ঘটনায় যুক্তরাষ্ট্র, ইউরোপীয় ইউনিয়নসহ অনেক দেশ নিন্দা জানিয়েছে। ক্রেমলিন মুখপাত্র দিমিত্রি পেসকভ বলেন, ‘আমরা এই ঘটনার তীব্র নিন্দা জানাই। ব্রাজিলের প্রেসিডেন্ট লুলার প্রতি আমাদের পূর্ণ সমর্থন আছে।’ 
সূত্র:  বিডি প্রতিদিন/নাজমুল",https://www.bd-pratidin.com/international-news/2023/01/09/847041
"চমেকে শয্যার বাইরে রোগী, ৪০ শতাংশই ঠান্ডাজনিত"," চট্টগ্রাম মেডিকেল কলেজ (চমেক) হাসপাতালের শিশু স্বাস্থ্য বিভাগে মোট শয্যা আছে ৯৫টি। কিন্তু গত কয়েকদিন ধরেই এ বিভাগে রোগী ভর্তি থাকছে ২৩০ থেকে ২৫০ জন। সর্বশেষ আজও ভর্তি ছিল ২৩৬ জন। চট্টগ্রামের শিশু স্বাস্থ্যসেবার বাতিঘর খ্যাত মা ও শিশু হাসপাতালের শিশু বিভাগে শয্যা আছে ২২৫টি। কিন্তু সেখানে প্রতিনিয়ত রোগী ভর্তি থাকছে ২৪০ থেকে ২৬০ জন। হাসপাতালে ভর্তি হওয়া রোগীদের মধ্যে ৪০ থেকে ৫০ শতাংশই ঠান্ডাজনিত শ্বাসকষ্টজনিত, নিউমোনিয়া ও ডায়রিয়ার রোগী। ভর্তি করা হচ্ছে শয্যার বাইরে।  জানা যায়, চমেক হাসপাতালের শিশু স্বাস্থ্য বিভাগের দুটি ইউনিটে ৯৫ শয্যার বিপরীতে গত কয়েকদিন ধরে দ্বিগুণের বেশি রোগী ভর্তি থাকছে। প্রতিদিন নতুন করে গড়ে ভর্তি হচ্ছে ৬০ থেকে ৭০ জন শিশু। ওয়ার্ডের বহিঃর্বিভাগেও প্রতিদিন ১০০ থেকে ১৫০ রোগী চিকিৎসা নিতে আসছেন। এর মধ্যে অধিকাংশ নিউমোনিয়া ও শ্বাসকষ্টজনিত রোগে আক্রান্ত। বহিঃর্বিভাগের চিকিৎসকরা তাদের শিশু ওয়ার্ডে ভর্তির জন্য রেফার করছেন। শিশুরোগ বিশেষজ্ঞ অধ্যাপক ডা. মুসলিম উদ্দিন সবুজ বলেন, ‘গত কয়েকদিন ধরে শীতের মাত্রা বেড়েছে। তাছাড়া দিনে গরম ও সন্ধ্যার পর ঠান্ডা অনুভব- এমন অবস্থা শিশুদের জন্য সমস্যা তৈরি করে। শিশুরা আক্রান্তও হচ্ছে। আগের তুলনায় এখন কয়েকগুণ বেশি শিশু রোগী নিউমোনিয়া ও শ্বাসকষ্টজনিত রোগে আক্রান্ত হচ্ছে। শ্বাসকষ্টের বাড়তি জটিলতার কারণে আক্রান্তদের একটি অংশকে নিয়মিত নেবুলাইজড করতে হচ্ছে। অনেক শিশুকেই হাসপাতালে ভর্তি করা হচ্ছে। চমেক হাসপাতালের শিশু বিভাগের চিকিৎসক ডা. তানিয়া সুলতানা বলেন, গত কয়েক দিন ধরে শিশু বিভাগে ঠান্ডাজনিত রোগে আক্রান্ত হয়ে অনেক শিশুকে আনা হচ্ছে। শীত মৌসুম হিসাবে সব শিশুকে ঠান্ডা থেকে নিরাপদ রাখতে হবে। বিডি প্রতিদিন/এএম",https://www.bd-pratidin.com/chittagong-pratidin/2023/01/09/847084
‘বাংলাদেশ আজ উন্নয়নের মহাসড়কে অপ্রতিরোধ্য গতিতে এগিয়ে যাচ্ছে’," রাষ্ট্রপতি মো. আবদুল হামিদ বলেছেন, ‌‘বঙ্গবন্ধুর সুযোগ্য কন্যা প্রধানমন্ত্রী শেখ হাসিনার নেতৃত্বে বাংলাদেশ আজ উন্নয়নের মহাসড়কে অপ্রতিরোধ্য গতিতে এগিয়ে যাচ্ছে।’ ১০ জানুয়ারি জাতির পিতা বঙ্গবন্ধুর স্বদেশ প্রত্যাবর্তন দিবস উপলক্ষে আজ সোমবার এক বাণীতে তিনি এসব কথা বলেন। রাষ্ট্রপতি বলেন, বাঙালির স্বাধীনতা সংগ্রামের ইতিহাসে বাঙালি জাতির স্বপ্নদ্রষ্টা, স্বাধীন বাংলার রূপকার জাতির পিতার অবদান ছিল অতুলনীয়। ১৯৪৮ সালে মাতৃভাষার দাবিতে গঠিত সর্বদলীয় রাষ্ট্রভাষা সংগ্রাম পরিষদের নেতৃত্বসহ ১৯৫২ সালে ভাষা আন্দোলন, ১৯৫৪ সালে যুক্তফ্রন্ট নির্বাচন, ১৯৫৮ সালে জেনারেল আইয়ুব খানের সামরিক শাসনবিরোধী আন্দোলন, ১৯৬২ সালে শিক্ষা কমিশন বিরোধী আন্দোলন, ১৯৬৬ সালে ৬-দফা আন্দোলন, ১৯৬৯ সালে গণঅভ্যুত্থান, ১৯৭০ সালে সাধারণ নির্বাচনে আওয়ামী লীগের নিরঙ্কুশ বিজয় সবই হয়েছিল তার নেতৃত্বে। ১৯৭০ সালের ঐতিহাসিক নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি শাসকগোষ্ঠীর ক্ষমতা হস্তান্তরে অনীহার কারণে বঙ্গবন্ধুর নেতৃত্বে বাংলার মুক্তিকামী মানুষ অসহযোগ আন্দোলন শুরু করে। তিনি বলেন, ১৯৭১ সালের ৭ মার্চ রেসকোর্স ময়দানে ঐতিহাসিক ভাষণে প্রকারান্তরে তিনি স্বাধীনতার ঘোষণা দেন। বজ্রকণ্ঠে তার উচ্চারণ, ‘এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম’। ২৫ মার্চ কালরাত্রে পাকিস্তানি হানাদার বাহিনী বাঙালি নিধনযজ্ঞের নীলনকশা ‘অপারেশন সার্চলাইট’র মাধ্যমে গণহত্যা শুরু করে। এরূপ প্রেক্ষাপটে ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতার ঘোষণা দেন এবং সর্বস্তরের জনগণকে মুক্তিযুদ্ধে ঝাঁপিয়ে পড়ার ডাক দেন। চূড়ান্ত বিজয় অর্জিত না হওয়া পর্যন্ত তিনি লড়াই চালিয়ে যাওয়ার আহ্বান জানান। এর পরই পাকিস্তানি জান্তারা ধানমন্ডির ৩২ নম্বর রোডের বাসা থেকে বঙ্গবন্ধুকে গ্রেফতার করে তদানীন্তন পশ্চিম পাকিস্তানের কারাগারে বন্দি করে রাখে। বঙ্গবন্ধুর অনুপস্থিতিতে তাঁকে নেতৃত্বের আসনে রেখেই মুক্তিযুদ্ধ চলতে থাকে। ১৯৭১ সালের ১৬ ডিসেম্বর বাঙালি জাতি চূড়ান্ত বিজয় অর্জন করে। তিনি বলেন, ১৯৭২ সালের ১০ জানুয়ারি সদ্যস্বাধীন দেশের মাটিতে পা রেখেই বঙ্গবন্ধু আবেগাপ্লুত হয়ে পড়েন। তৎকালীন রেসকোর্স ময়দানে সমবেত লাখো জনতার উদ্দেশ্যে বঙ্গবন্ধু বলেন, ‘আমার জীবনের সাধ আজ পূর্ণ হয়েছে। আমার সোনার বাংলা আজ স্বাধীন ও সার্বভৌম রাষ্ট্র’। পাকিস্তানে বন্দিকালীন তাঁর ফাঁসির হুকুম হয়েছিল। কিন্তু বঙ্গবন্ধু ছিলেন তার লক্ষ্যে অটল ও অবিচল। বঙ্গবন্ধু বলেছিলেন, ‘ফাঁসির মঞ্চে যাওয়ার সময় আমি বলব, আমি বাঙালি, বাংলা আমার দেশ, বাংলা আমার ভাষা। জয় বাংলা’। দেশ ও জনগণের প্রতি এমন অকৃত্রিম ভালোবাসার উদাহরণ বিশ্বে বিরল। আবদুল হামিদ বলেন, ১৯৭৫ সালের ১৫ আগস্ট বঙ্গবন্ধুকে সপরিবারে হত্যার মাধ্যমে স্বাধীনতাবিরোধী শক্তি তাঁর আদর্শ মুছে দিতে এবং দেশের স্বাধীনতা ও সার্বভৌমত্ব খর্ব করতে অপচেষ্টা চালিয়েছিল। কিন্তু বঙ্গবন্ধু ও বাংলাদেশ আজ অভিন্ন সত্তায় পরিণত হয়েছে। যতদিন বাংলাদেশ ও বাঙালি থাকবে ততদিন বঙ্গবন্ধু সবার অনুপ্রেরণার উৎস হয়ে থাকবেন। বঙ্গবন্ধুর সুযোগ্য কন্যা প্রধানমন্ত্রী শেখ হাসিনার নেতৃত্বে বাংলাদেশ আজ উন্নয়নের মহাসড়কে অপ্রতিরোধ্য গতিতে এগিয়ে যাচ্ছে। বাংলাদেশ শিক্ষা, স্বাস্থ্য, কৃষি, তথ্যপ্রযুক্তি, নারীর ক্ষমতায়নসহ বিভিন্ন খাতে বিশ্বব্যাপী উন্নয়নের ‘রোল মডেল’ হিসেবে বিবেচিত হচ্ছে। তিনি বলেন, ইতোমধ্যে জনসাধারণের ব্যবহারের জন্য খুলে দেয়া হয়েছে স্বপ্নের পদ্মা সেতু ও উন্নত প্রযুক্তির মেট্রোরেল, যা দেশের যোগাযোগ ব্যবস্থাসহ সামগ্রিক অর্থনীতিতে গুরুত্বপূর্ণ অবদান রাখবে বলে আমি বিশ্বাস করি। এছাড়া কর্ণফুলী নদীতে বঙ্গবন্ধু শেখ মুজিবুর রহমান টানেল খুব শিগরিই যান চলাচলের জন্য খুলে দেওয়া হবে, যা বাংলাদেশের যোগাযোগ ব্যবস্থার অনন্য মাইলফলক হয়ে থাকবে। তিনি বলেন, ২০২১ সালের মধ্যে ‘ডিজিটাল বাংলাদেশ’ গঠনে সফলতার পথ ধরে আমরা ২০৪১ সালের মধ্যে উন্নত, সমৃদ্ধ, স্মার্ট বাংলাদেশ গঠনের পথে আরও সাহস ও আত্মবিশ্বাসের সাথে এগিয়ে যেতে পারব। বঙ্গবন্ধুর স্বদেশ প্রত্যাবর্তন দিবসে এ আমার প্রত্যাশা। বিডি প্রতিদিন/জুনাইদ আহমেদ ",https://www.bd-pratidin.com/national/2023/01/09/847042
বাংলাদেশি নিহতের ঘটনায় স্বচ্ছ তদন্তের বার্তা যুক্তরাষ্ট্রের, ম্যাসাচুসেটস অঙ্গরাজ্যে পুলিশের গুলিতে বাংলাদেশি বংশোদ্ভূত শিক্ষার্থী সাঈদ ফয়সালের নিহতের ঘটনায় পরিবার-প্রিয়জনদের প্রতি সমবেদনা ও পূর্ণাঙ্গ স্বচ্ছ তদন্তের কথা জানিয়েছে ঢাকায় মার্কিন দূতাবাস। সোমবার ঢাকার মার্কিন দূতাবাসের মুখপাত্র জেফ রাইডেনো এক বিবৃতিতে এই তদন্তের কথা জানান। গত ৪ জানুয়ারি ম্যাসাচুসেটস অঙ্গরাজ্যে পুলিশের গুলিতে নিহত হন বাংলাদেশি বংশোদ্ভূত শিক্ষার্থী সাঈদ ফয়সাল। এ ঘটনায় যুক্তরাষ্ট্র ও বাংলাদেশে মানববন্ধন করে প্রতিবাদ জানিয়েছে সচেতন নাগরিক সমাজ। বিডি প্রতিদিন/জুনাইদ আহমেদ ,https://www.bd-pratidin.com/national/2023/01/09/847048
পর্তুগালের দায়িত্ব নিলেন মার্তিনেস, গুঞ্জন ছিল পর্তুগালের দায়িত্ব নিতে যাচ্ছেন রবের্তো মার্তিনেস। এবার সেই গুঞ্জন সত্য করে ক্রিশ্চিয়ানো রোনালদোদের দায়িত্ব নিলেন এই স্প্যানিশ কোচ। পর্তুগাল ফুটবল ফেডারেশনের সভাপতি ফের্নান্দো গোমেস সোমবার মার্তিনেসের কাছে আনুষ্ঠানিকভাবে দায়িত্ব তুলে দেন। সংবাদ সম্মেলনে মার্তিনেসের দায়িত্ব নেওয়াটাকে পর্তুগাল জাতীয় দলের জন্য ‘গুরুত্বপূর্ণ মুহূর্ত’ বলে উল্লেখ করেন তিনি। ২০১৬ সালে বেলজিয়ামের কোচের দায়িত্ব নেন মার্তিনেস। এই কোচের হাত ধরে দারুণ অর্জন আছে বেলজিয়ামের। মার্তিনেসই বেলজিয়ামকে ফিফা র‌্যাঙ্কিংয়ে শীর্ষে তুলেছিলেন। ২০১৮ বিশ্বকাপে তার হাত ধরে দলটি তৃতীয় হয়।  বিডি প্রতিদিন/নাজমুল,https://www.bd-pratidin.com/sports/2023/01/09/847045
বগুড়ায় হেরোইনসহ যুবক গ্রেফতার ," বগুড়ায় ১৮০ গ্রাম হেরোইনসহ নাজমুস সাদাত মুন (৩৯) নামের এক যুবকে গ্রেফতার করেছে র‌্যাব। সোমবার সকাল সাড়ে ১০ টার দিকে নন্দীগ্রাম উপজেলার মথুরাপুর গ্রাম থেকে তাকে গ্রেফতার করা হয়। নাজমুস চাঁপাইনবাবগঞ্জ জেলার সদর উপজেলার দারিয়াপুর গ্রামের এ কে এম কামরুজ্জামানের ছেলে। র‌্যাব-১২ বগুড়া জানায় গোপন সংবাদের ভিত্তিতে নন্দীগ্রামের মথুরাপুরে সিংড়া সীমান্ত ঘেঁষে নাজমুস মাদকদ্রব্য বিক্রি করার জন্য অবস্থান করছেন। এর ভিত্তিতে ওই স্থানে অভিযান চালিয়ে নাজমুসকে প্রথমে আটক করে দেহে তল্লাশি চালানো হয়। এ সময় ১৮০ গ্রাম হেরোইন উদ্ধার করা হলে তাকে গ্রেফতার দেখানো হয়। অভিযানের সময় নাজমুসের কাছে থাকা নগদ ৫ হাজার ৮০০ টাকা জব্দ করা হয়েছে। 
বিডি প্রতিদিন/এএম",https://www.bd-pratidin.com/country/2023/01/09/847044
তরুণ-তরুণীদের দেখে ‘হাসাহাসি’ করায় স্কুলছাত্রকে পিটিয়ে হত্যা," কুমিল্লার বুড়িচংয়ে তুচ্ছ ঘটনার জেরে রায়হান হোসেন খান (১৫)নামে এক স্কুলছাত্রকে পিটিয়ে হত্যার অভিযোগ পাওয়া গেছে। উপজেলার শঙ্কুচাইল গ্রামে এ ঘটনা ঘটে। রায়হান হোসেনশঙ্কুচাইল উচ্চ বিদ্যালয়ের নবম শ্রেণির শিক্ষার্থী। সে শঙ্কুচাইল গ্রামের হাফিজ মেম্বারের বাড়ির সৌদি প্রবাসী গিয়াস খানের ছেলে। সোমবার বুড়িচং থানার ভারপ্রাপ্ত কর্মকর্তা (ওসি) মারুফ রায়হান স্থানীয়দের বরাত দিয়ে বলেন, রাজাপুর রেল স্টেশন সংলগ্ন শঙ্কুচাইল গ্রামের পূর্ণমতি রাস্তার মাথায় লোকজন ঘুরতে আসে। রবিবার বিকালে উপজেলার জগতপুর গ্রামের তরুণ-তরুণীরা সেখানে ঘুরতে যায়। তাদের দেখে হাসাহাসি করে স্থানীয় স্কুলছাত্ররা। স্থানীয় বাসিন্দা মোবারক হোসেন বলেন, রায়হান হোসেন খান আমাদের পরিচিত। তার নামে কোনো অভিযোগ কখনো শুনিনি। তার মৃত্যু দুঃখজনক। রায়হানের মা রোজিনা আক্তার বলেন, তুচ্ছ ঘটনায় আমার ছেলেকে খুন করেছে। আমি আমার ছেলের হত্যাকারীদের গ্রেপ্তার ও দৃষ্টান্তমূলক শাস্তি চাই। ওসি মারুফ রহমান জানান, ময়নাতদন্তের শেষে মরদেহ পরিবারের কাছে হস্তান্তর করা হয়েছে। মামলা দায়ের করা হচ্ছে। অভিযুক্তদের আটকে অভিযান চলছে। বিডি প্রতিদিন/এমআই",https://www.bd-pratidin.com/country/2023/01/09/847047
'জাতির পিতার স্বাধীন বাংলাদেশের মানুষ আজ বিশ্বের বুকে গর্বের সঙ্গে মাথা উঁচু করে চলছে'," প্রধানমন্ত্রী শেখ হাসিনা বলেছেন, জাতির পিতার স্বাধীন বাংলাদেশের মানুষ আজ বিশ্বের বুকে গর্বের সঙ্গে মাথা উঁচু করে চলছে, সেটাই আওয়ামী লীগ সরকারের পরম পাওয়া। আগামীকাল ১০ জানুয়ারি জাতির পিতা বঙ্গবন্ধুর স্বদেশ প্রত্যাবর্তন দিবস উপলক্ষ্যে আজ দেয়া এক বাণীতে তিনি বলেন, ‘বঙ্গবন্ধু শেখ মুজিবের স্বপ্ন ছিল একদিন এদেশের মানুষ নিজেদের ভাগ্য নিজেরাই নির্ধারণ করবে। সে লক্ষ্যেই তিনি গোটা জাতিকে লড়াই করার জন্য প্রস্তুত করেছিলেন এবং সঠিকভাবে নেতৃত্ব দিয়ে স্বাধীনতার স্বাদ আস্বাদনের সুযোগ সৃষ্টি করেছেন। ভিনদেশী শক্তির কাছে মাথা নত করে নয়, জাতির পিতার স্বাধীন বাংলাদেশের মানুষ আজ বিশ্বের বুকে গর্বের সঙ্গে মাথা উঁচু করে চলছে সেটাই আওয়ামী লীগ সরকারের পরম পাওয়া।’ প্রধানমন্ত্রী বলেন, তিনি বঙ্গবন্ধু শেখ মুজিবুর রহমানের স্বপ্ন বাস্তবায়নের লক্ষ্যে নিরলসভাবে কাজ করে যাচ্ছেন, নানা প্রতিবন্ধকতা জয় করে বাংলাদেশকে সমৃদ্ধির পথে এগিয়ে নিচ্ছেন। জাতির পিতার জন্মশতবার্ষিকী এবং স্বাধীনতার সুবর্ণজয়ন্তী উদযাপনের মাহেন্দ্রক্ষণে জাতিসংঘ বাংলাদেশকে উন্নয়নশীল দেশের স্বীকৃতি দিয়েছে- যা তাঁর সরকারের একটি অনন্য অর্জন। শেখ হাসিনা বলেন, ‘২১ বছরের দীর্ঘ সংগ্রাম ও অগণিত মানুষের আত্মত্যাগের বিনিময়ে ১৯৯৬ সালে বাংলাদেশ আওয়ামী লীগ সরকার গঠন করে। আমরা একই বছর ১২ নভেম্বর ‘দায়মুক্তি অধ্যাদেশ বাতিল আইন, ১৯৯৬’ প্রণয়ন করে জাতির পিতা হত্যার বিচার কার্যক্রম শুরু করি। পাঠ্যপুস্তকে স্বাধীনতা ও মুক্তিযুদ্ধের প্রকৃত ইতিহাস তুলে ধরি। পরবর্তীতে ২০০৮ সালের নির্বাচনে নিরঙ্কুশ বিজয় অর্জন করি এবং পরপর তিনদফা জনগণের ভোটে নির্বাচিত হয়ে সরকার গঠন করি। আমরা জাতির পিতার হত্যাকারীদের বিচারের রায় কার্যকর করেছি। 'আন্তর্জাতিক অপরাধ ট্রাইবুনাল' প্রতিষ্ঠার মাধ্যমে যুদ্ধাপরাধীদের বিচার করেছি। সংবিধানে পঞ্চদশ সংশোধনীর মাধ্যমে জনগণের ভোটের অধিকার নিশ্চিত করেছি, ফলে অবৈধভাবে ক্ষমতা দখলের পথ বন্ধ হয়েছে।’ তিনি বলেন, বাঙালির মুক্তি-সংগ্রামের ইতিহাসে এক কালজয়ী মহাপুরুষ জাতির পিতা বঙ্গবন্ধু শেখ মুজিবুর রহমান পাকিস্তানের কারাগার থেকে মুক্তি পেয়ে ১৯৭২ সালের এই দিনে স্বদেশ প্রত্যাবর্তন করেন। সদ্য স্বাধীন বাংলাদেশের মানুষ তাদের প্রাণপ্রিয় নেতাকে ফিরে পায়। আমাদের মহান নেতার আগমনে মুক্তিযুদ্ধের চূড়ান্ত বিজয়ের আনন্দ পরিপূর্ণতা লাভ করে। জাতির পিতা পরাধীনতার শৃঙ্খল থেকে বাঙালি জাতির মুক্তির জন্য দীর্ঘ ২৪ বছর সংগ্রাম করেছেন উল্লেখ করে শেখ হাসিনা বলেন, ভাষা আন্দোলন থেকে শুরু করে স্বাধীনতা সংগ্রাম সকল ক্ষেত্রেই তিনি নেতৃত্ব দিয়েছেন। জেল-জুলুম সহ্য করেছেন, সব সময় দূরদর্শী সিদ্ধান্ত দিয়েছেন এবং ব্যক্তি স্বার্থের উর্ধ্বে গিয়ে দলকে সুসংগঠিত করেছেন। তার নেতৃত্বেই বাংলাদেশ আওয়ামী লীগ ১৯৭০-এর নির্বাচনে নিরঙ্কুশ সংখ্যাগরিষ্ঠতা লাভ করে। কিন্তু পাকিস্তানি সামরিক জান্তা পূর্ব বাংলার জনগণের এ রায়কে উপেক্ষা করে প্রহসন শুরু করে। বাংলার নিরস্ত্র মানুষকে নির্বিচারে গুলি করে হত্যা করে। চূড়ান্ত স্বাধীনতা অর্জনের লক্ষ্যে জাতির পিতা ১৯৭১ সালের ৭ মার্চ রেসকোর্স ময়দানের এক জনসমুদ্রে ঘোষণা করেন ‘... প্রত্যেক ঘরে ঘরে দূর্গ গড়ে তোলো।... এবারের সংগ্রাম আমাদের মুক্তির সংগ্রাম; এবারের সংগ্রাম স্বাধীনতার সংগ্রাম।’ ২৫ মার্চ কালরাতে পাকিস্তানি হানাদার বাহিনী বাঙালি নিধন শুরু করে। বঙ্গবন্ধু শেখ মুজিব ২৬ মার্চের প্রথম প্রহরে বাংলাদেশের আনুষ্ঠানিক স্বাধীনতা ঘোষণা করেন। শেখ হাসিনা বলেন, স্বাধীনতা ঘোষণা করার পরপরই পাকিস্তানি বাহিনী জাতির পিতাকে গ্রেফতার করে পাকিস্তানের অজ্ঞাত স্থানে কারান্তরীণ করে রাখে এবং তাঁর উপর অবর্ণনীয় নির্যাতন চালাতে থাকে। তিনি ১৯৭১ সালের ১০ এপ্রিল গঠিত মুজিবনগর সরকারের রাষ্ট্রপতি নির্বাচিত হন। পাকিস্তানের সামরিক আদালতে প্রহসনের বিচারে ফাঁসির আসামী হিসেবে মৃত্যুর প্রহর গুণতে গুণতেও তিনি বাঙালির জয়গান গেয়েছেন। তিনি ছিলেন মুক্তিযোদ্ধাদের প্রাণশক্তি। তার অবিচল নেতৃত্বে বাঙালি জাতি মরণপণ যুদ্ধ করে ১৬ ডিসেম্বর বিজয় ছিনিয়ে আনে। পরাজিত পাকিস্তানি শাসকগোষ্ঠী ১৯৭২ সালের ৮ জানুয়ারি প্রথম প্রহরে বঙ্গবন্ধু শেখ মুজিবকে মুক্তি দিতে বাধ্য হয়। একই দিন সকালে তিনি লন্ডনে অবতরণ করেন। সেখানে তিনি ব্রিটিশ প্রধানমন্ত্রীর সঙ্গে সাক্ষাৎ করেন এবং সংবাদ সম্মেলনে অংশগ্রহণ করেন। তিনি ১০ জানুয়ারি সকালে দিল্লিতে যাত্রা বিরতি দিয়ে দুপুরে তাঁর প্রিয় মাতৃভূমিতে পদার্পণ করেন। ঐদিন রেসকোর্স ময়দানে বিশাল জনসমুদ্রে এক ভাষণে তিনি পাকিস্তানি সামরিক জান্তার ভয়াবহ ও নির্মম নির্যাতনের বর্ণনা দেন, সেই সঙ্গে মহান মুক্তিযুদ্ধের সময় গণহত্যা সংঘটনের দায়ে পাকিস্তানি সেনাবাহিনীকে বিচারের মুখোমুখী করতে জাতিসংঘের প্রতি আহ্বান জানান। প্রধানমন্ত্রী বলেন, জাতির পিতা ১৯৭২ সালের ১২ জানুয়ারি প্রধানমন্ত্রী'র দায়িত্ব গ্রহণ করে যুদ্ধবিধ্বস্ত বাংলাদেশ পুনর্গঠনে আত্মনিয়োগ করেন। তাঁর বলিষ্ঠ পদক্ষেপে ভারতীয় মিত্রবাহিনী ১৫ মার্চ এর মধ্যে বাংলাদেশ ত্যাগ করে। তিনি একই বছর ১৪ ডিসেম্বর বাংলাদেশের প্রথম সংবিধানে স্বাক্ষর করেন। জাতির পিতার সফল দ্বিপাক্ষিক ও বহুপাক্ষিক কূটনৈতিক তৎপরতায় বাংলাদেশ বিশ্বের ১২৩টি দেশ এবং ১৬টি আন্তর্জাতিক সংস্থার স্বীকৃতি লাভ করে। একটি যুদ্ধবিধ্বস্ত দেশ থেকে মাত্র সাড়ে তিন বছরেই স্বল্পোন্নত দেশ হিসেবে আত্মপ্রকাশ করে এবং বিশ্ব দরবারে বাংলাদেশ মাথা উঁচু করে দাঁড়ায়। ১৯৭৫ সালের ১৫ আগস্ট স্বাধীনতা বিরোধী ও যুদ্ধাপরাধী চক্র জাতির পিতাকে সপরিবারে নির্মমভাবে হত্যা করে এদেশে হত্যা, ক্যু ও ষড়যন্ত্রের রাজনীতি চালু করে উল্লেখ করে তিনি বলেন, তারা '৭৫-এর ২৬ সেপ্টেম্বর দায়মুক্তি অধ্যাদেশ জারি করে বঙ্গবন্ধু হত্যার বিচারের পথ রুদ্ধ করে দেয়। মোস্তাক-জিয়া চক্র খুনিদের বাংলাদেশ দূতাবাসগুলোতে কূটনীতিকের চাকরি দিয়ে পুরস্কৃত করে, রাজনৈতিকভাবেও প্রতিষ্ঠিত করে। মার্শাল ল' জারির মাধ্যমে গণতন্ত্রকে হত্যা করে। মুক্তিযুদ্ধের গৌরবোজ্জ্বল ইতিহাসকে বিকৃত করে। সংবিধানকে ক্ষত-বিক্ষত করে। মত প্রকাশের স্বাধীনতা রুদ্ধ করে। বিএনপি-জামাত সরকার এই ধারা অব্যাহত রাখে প্রধানমন্ত্রী জাতির পিতা বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষ্যে জাতীয় ও আন্তর্জাতিক পর্যায়ে গৃহীত সকল কর্মসূচির সর্বাঙ্গীণ সাফল্য কামনা করেন। সূত্র: বাসস বিডি প্রতিদিন/আরাফাত",https://www.bd-pratidin.com/national/2023/01/09/847046
প্রতিষ্ঠাবার্ষিকী উপলক্ষে স্বেচ্ছায় রক্তদান কর্মসূচি পালন ছাত্রলীগের," ঐতিহ্যবাহী ছাত্রসংগঠন বাংলাদেশ ছাত্রলীগের ৭৫তম প্রতিষ্ঠাবার্ষিকী উপলক্ষ্যে স্বেচ্ছায় রক্তদান কর্মসূচি, রক্তের গ্রুপ নির্ণয়, সংগৃহীত রক্ত বিতরণ ও হেলথ ক্যাম্প কর্মসূচি পালন করছে সংগঠনটি। সোমবার সকালে ঢাকা বিশ্ববিদ্যালয়ের অপরাজেয় বাংলার পাদদেশে এই কর্মসূচি অনুষ্ঠিত হয়। ছাত্রলীগের সভাপতি সাদ্দাম হোসেনের সভাপতিত্বে এবং সাধারণ সম্পাদক শেখ ওয়ালী আসিফ ইনানের সঞ্চালনায় অনুষ্ঠানে অন্যদের মধ্যে আরও উপস্থিত ছিলেন স্বাধীনতা চিকিৎসক পরিষদের সভাপতি ডা. জামাল উদ্দিন, মহাসচিব অধ্যাপক ডা. মো. কামরুল হাসান মিলন, শহীদ বুদ্ধিজীবী কন্যা ডা. নুজহাত চৌধুরী প্রমূখ। আলোচনা সভায় ডা. মোস্তফা জালাল মহিউদ্দিন বলেন, বঙ্গবন্ধু আওয়ামী লীগ প্রতিষ্ঠার আগেই ছাত্রলীগ গঠন করেছিলেন। ইতিহাসের ধারাবাহিকতায় ছাত্রলীগ অনেক দূর এগিয়েছে। ডিজিটাল বাংলাদেশ থেকে স্মার্ট বাংলাদেশে বিনির্মাণে বাংলাদেশ ছাত্রলীগ অবশ্যই কাজ করে যাবে। তিনি বলেন, ‘বঙ্গবন্ধু কন্যার রাজনৈতিক প্রজ্ঞার কারণে দেরিতে হলেও বঙ্গবন্ধুর আত্মস্বীকৃত খুনিদের ফাঁসির কাষ্ঠে ঝোলাতে পেরেছি। বিভিন্ন দেশে থাকা বাকি খুনিদেরও আনার চেষ্টা করা হচ্ছে। সরকারকে বারবার বলছি, যাতে ইন্টারপোলের মাধ্যমে তাদের দেশে ফিরিয়ে এনে বিচারের আওতায় আনা হয়। কিন্তু, আমরা অভীষ্ট লক্ষ্যে পৌঁছাতে পারছি না। অ্যামেরিকা-কানাডার মতো দেশগুলো আজ বলছে, তাদের আইন অনুযায়ী নাকি সেসব খুনিদের দেশে পাঠাতে পারবে না। বঙ্গবন্ধু হত্যাকাণ্ডের সময় তাদের এই মানবতা কোথায় ছিল?’ সভাপতির বক্তব্যে ছাত্রলীগের সভাপতি সাদ্দাম হোসেন বলেন, ‘বঙ্গবন্ধুর যে গণমুখী স্বাস্থ্যসেবার চিন্তা ছিল, তা বাস্তবায়নে বঙ্গবন্ধু কন্যা শেখ হাসিনা কাজ করে যাচ্ছেন। আমাদের মেডিকেল কলেজগুলোতে এখন দক্ষিণ এশিয়ার বিভিন্ন দেশ থেকে অনেক শিক্ষার্থী লেখাপড়া করতে আসেন। এটিও প্রধানমন্ত্রী শেখ হাসিনার একটি অবদান।’ পরে বিকেলে এক অনুষ্ঠানে রক্তদাতাদের স্মারক ক্রেস্ট প্রদান করা হয়। ",https://www.bd-pratidin.com/campus-online/2023/01/09/847049
বঙ্গবন্ধুর স্বদেশ প্রত্যাবর্তন উপলক্ষে বঙ্গবন্ধু চলচ্চিত্র উৎসব," বঙ্গবন্ধুর স্বদেশ প্রত্যাবর্তন দিবস উদযাপনে ""বঙ্গবন্ধু চলচ্চিত্র উৎসব' এর আয়োজন করেছে বাংলাদেশ চলচ্চিত্র সাংবাদিক সমিতি (বাচসাস)। সোমবার বিকালে বিএফডিসির জহির রায়হান কালার ল্যাব মিলনায়তনে উৎসবে মুক্তিযুদ্ধভিত্তিক তিনটি ও বঙ্গবন্ধুকে নিয়ে একটি চলচ্চিত্রসহ মোট চারটি চলচ্চিত্র প্রদর্শিত হয়। উৎসবে প্রদর্শিত চলচ্চিত্রগুলো হলো-চিরঞ্জীব মুজিব"" গেরিলা, শ্যামল ছায়া ও মেঘের পরে মেঘ""। উৎসবে বিশেষ অতিথি ছিলেন জাতীয় প্রেসক্লাবের সভাপতি ফরিদা ইয়াসমিন, বিএফডিসির ব্যবস্থাপনা পরিচালক নুজহাত ইয়াসমিন ও বাংলাদেশ চলচ্চিত্র পরিচালক সমিতির মহাসচিব শাহীন সুমন। এ সময় হাছান মাহমুদ বলেন, সিনেমা শিল্পের সুদিন ফিরে এসেছে। বাংলাদেশ চলচ্চিত্র উন্নয়নের বিকাশ ঘটাতে শুরু থেকেই কাজ করে যাচ্ছে বাংলাদেশ চলচ্চিত্র সাংবাদিক সমিতি (বাচসাস)। তিনি আরো বলেন, বঙ্গবন্ধুর হাত ধরেই ১৯৫৭ সালে এই চলচ্চিত্রের যাত্রা। বঙ্গবন্ধুকে নিয়ে বাচসাস এর এমন আয়োজন খুবই প্রাসঙ্গিক। ড. হাছান বলেন, দেশ স্বাধীন হবার পরও স্বাধীনতা পূর্ণতা পায়নি। এটি পূর্ণতা পায় ১০ জানুয়ারি বঙ্গবন্ধুর স্বদেশ প্রত্যাবর্তনের মধ্য দিয়ে। বঙ্গবন্ধু কারাগার থেকে মুক্তি পেয়ে এসে পরিবারের কাছে প্রথমে যায়নি। তিনি গেছেন জনতার কাছে। এরপর গেছেন পরিবারের কাছে। এমন একটি দিনে চলচ্চিত্র উৎসব আয়োজন করার জন্য তথ্যমন্ত্রী বাচসাসকে ধন্যবাদ জানান। তথ্যমন্ত্রী বলেন, অনেক সংকটের মধ্য দিয়ে দেশের চলচ্চিত্রশিল্প এগিয়ে যাচ্ছে। অনেক বন্ধ হল নতুন করে চালু হয়েছে। নতুন নতুন সিনেপ্লেক্স হচ্ছে। মানুষ লাইনে দাঁড়িয়ে টিকেট কিনছে। জাতীয় প্রেসক্লাব সভাপতি ফরিদা ইয়াসমিন বলেন, ১৯৭১ সালের ৭ মার্চ রেসকোর্স ময়দানে বঙ্গবন্ধু স্বাধীনতার ঘোষণা দিয়েছিলেন। 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম"" বঙ্গবন্ধুর এই স্লোগানে উজ্জীবিত হয়ে মুক্তির সংগ্রামে ঝাঁপিয়ে পড়ে মুক্তিযোদ্ধারা। পরবর্তীতে ১৯৭২ সালের ১০ জানুয়ারি বঙ্গবন্ধুর স্বদেশ প্রত্যাবর্তনের পর বাঙালি জাতি স্বাধীনতার স্বাদ পায়। যার কারণে জাতির জীবনে ১০ জানুয়ারি অনেক তাৎপর্য বহন করে। বিএফডিসি প্রতিষ্ঠা করে বঙ্গবন্ধু এদেশের চলচ্চিত্রের বিকাশে গুরুত্বপূর্ণ অবদান রেখেছিলেন বলেই আমাদের চলচ্চিত্রশিল্প এতোটা সমৃদ্ধ। বঙ্গবন্ধুর স্বদেশ প্রত্যাবর্তন উপলক্ষে চলচ্চিত্র উৎসবের আয়োজন করাতে বাচসাসকে ধন্যবাদ জানাই। উৎসবে সভাপতিত্ব করেন বাচসাসের সভাপতি রাজু আলীম। শুভেচ্ছা বক্তব্য রাখেন বাচসাসের সাধারণ সম্পাদক রিমন মাহফুজ। এই আয়োজনে রাজু আলীম পরিচালিত বঙ্গবন্ধুকে নিয়ে নির্মিতব্য 'পিতার ছবি' চলচ্চিত্রের মহরত অনুষ্ঠিত হয়। বিডি-প্রতিদিন/বাজিত",https://www.bd-pratidin.com/entertainment/2023/01/09/847052
চট্টগ্রামে রোহিঙ্গাসহ পাঁচ ইয়াবা ব্যবসায়ী গ্রেফতার," চট্টগ্রাম নগরীতে রোহিঙ্গাসহ পাঁচ ইয়াবা ব্যবসায়ীকে গ্রেফতার করেছে মেট্রো মাদক নিয়ন্ত্রণ অধিদপ্তর। গ্রেফতার ব্যক্তিরা হলেন-দুই রোহিঙ্গা নাগরিক নুর হাশিম, মো খালেদ এবং মো. শফিক, মিঠুন হোসেন ও ফাতেমা বেগম। রবিবার রাতে নগরীর শাহ আমানত সেতু এলাকায় অভিযান চালিয়ে তাদের গ্রেফতার করা হয়। মেট্রো মাদক নিয়ন্ত্রণ অধিদপ্তরের সহকারী পরিচালক সোমেন মন্ডল বিষয়টি নিশ্চিত করেছেন। বিডি প্রতিদিন/এমআই",https://www.bd-pratidin.com/chittagong-pratidin/2023/01/09/847055
পিছু হটবার পথ নেই : মির্জা ফখরুল ," বিএনপির মহাসচিব মির্জা ফখরুল ইসলাম আলমগীর বলেন, প্রিয় ভাইয়েরা মহান আল্লাহতায়ালার ইচ্ছা ও আপনাদের আন্দোলের মাধ্যমে আমরা মাত্র দুইজন মুক্তি পেয়েছি। আরো সবাই এখনো কারাগারে। শুধু বন্দী নয় তারা মানবেতর জীবন-যাপন করছে। একটা সেলের মধ্য ৫-৭ জনকে গাদাগাদি করে রাখা হচ্ছে। সোমবার রাতে বিএনপির নয়াপল্টন কার্যালয়ের সামনে উপস্থিত নেতাকর্মীদের উদ্দেশে তিনি এসব কথা বলেন। তিনি বলেন, ক্ষমতাসীনরা গ্রেফতার করে ভোটের অধিকারের আন্দোলন বন্ধ করে দিতে চেয়েছিলো কিন্তু এতে আন্দোলন আরো বেগবান হয়েছে। সারাদেশ আন্দোলনে প্রকম্পিত হচ্ছে। সরকার যত বেশি অত্যাচার করবে ততবেশি মানুষ ফুসে উঠবে। পিছু হটবার পথ নেই। আন্দোলনের মাধ্যমেই আমরা কাঙ্খিত লক্ষ্যে পৌঁছাবো। তাই আন্দোলন আরো তীব্র করতে হবে। এর মাধ্যমে দেশকে মুক্ত করতে হবে। আসুন এই শপথ নিয়ে নতুন অঙ্গীকার করি। বিজয় না হওয়া পর্যন্ত আমাদের আন্দোলন চলতেই থাকবে। এ সময় বিএনপির স্থায়ী কমিটির সদসয় মির্জা আব্বাস বলেন, সমাবেশের স্থান নির্ধারণ নিয়ে অস্থির অবস্থার মধ্যে গ্রেফতার করা হয়। আমার অপরাধ ছিল আমি সংঘর্ষ এড়িয়ে গেছি। সরকারকে বলবো বিএনপি সন্ত্রাসী দল নয়। কারাগারে তাকা অবস্থায় তারেক রহমান তাদের পরিবারের খোঁজ নেয়ায় ধন্যবাদ জানান তিনি। আন্দোলনের মাধ্যেমে দেশের গণতন্ত্র পুনরুদ্ধারসহ খালেদা জিয়ার মুক্তি তরান্বিত করা হবে বলেও দৃঢ় প্রত্যয় ব্যক্ত করেন বিএনপির এই সিনিয়র নেতা। এ সময় অন্যদের মধ্যে ভাইস চেয়ারম্যান এ জেড এম জাহিদ হোসেন, ঢাকা মহানগর উত্তর বিএনপি'র আহ্বায়ক আমানুল্লাহ আমান, দক্ষিণের ভারপ্রাপ্ত আহ্বায়ক নবী উল্লাহ নবী, দলের কেন্দ্রীয় ভারপ্রাপ্ত দপ্তর সম্পাদক সৈয়দ এমরান সালেহ প্রিন্স, ঢাকা মহানগর উত্তরের সদস্য সচিব আমিনুল হক, ঢাকা মহানগর দক্ষিণের সদস্য সচিব রফিকুল আলম মজনু, যুবদল সাধারণ সম্পাদক মোনায়েম মুন্না প্রমুখ উপস্থিত ছিলেন। বিডি-প্রতিদিন/বাজিত",https://www.bd-pratidin.com/national/2023/01/09/847054
বিশ্বনাথে কৃষকদের মাঝে সেচ পাম্প বিতরণ, সিলেটের বিশ্বনাথ উপজেলায় কৃষকদের মাঝে সেচ পাম্প বিতরণ করা হয়েছে। সোমবার দুপুরে উপজেলা পরিষদ মাঠে সেচ পাম্পগুলো কৃষকদের কাছে হস্তান্তর করা হয়। আধুনিক প্রযুক্তির মাধ্যমে সিলেট অঞ্চলে কৃষি উন্নয়ন প্রকল্পের আওতায় উপজেলার ৮টি ইউনিয়নের কৃষকরা পান ৮টি সেচ পাম্প। উপজেলা নির্বাহী কর্মকর্তা নুসরাত জাহানের সভাপতিত্বে বিতরণ অনুষ্ঠানে প্রধান অতিথি হিসেবে উপস্থিত ছিলেন উপজেলা পরিষদ চেয়ারম্যান মো. নুনু মিয়া। উপজেলা কৃষি সম্প্রসারণ কর্মকর্তা সজীব সরকারের সঞ্চালনায় বক্তব্য দেন উপজেলা কৃষি কর্মকর্তা কনক চন্দ্র রায়। বিডি প্রতিদিন/এমআই,https://www.bd-pratidin.com/chayer-desh/2023/01/09/847050
যে প্রশ্ন ছুড়লেন দেব," তৃণমূল আর বিজেপির কোন্দলে পশ্চিমবঙ্গের রাজনীতিতে নাভিঃশ্বাস দশা। দুই দলের মধ্যে চলছে নানা ইস্যুতে আক্রমণ আর পাল্টা আক্রমণ। এ নিয়ে এবার মুখ খুললেন তৃণমূলের তারকা সাংসদ দেব। তিনি বললেন, ‘দলমত নির্বিশেষে যেটা ভুল, সেটা ভুলই।’ আর সেই প্রসঙ্গে তিনি ছুঁয়ে গেলেন রাজনৈতিক সৌজন্যের কথাও। বিজেপি নেতা মিঠুন চক্রবর্তীর সঙ্গে নিজের সুসম্পর্কের কথা তুলে ধরে দলীয় নেতাকর্মীদের রাজৈনৈতিক সহনশীলতারবার্তা দিলেন দেব। রাজনৈতিক সম্প্রীতির উদাহরণ টানতে গিয়ে দেব বলেন, ‘আমি আর মিঠুন দা যদি বাবা-ছেলের মতো থাকতে পারি, তা হলে সাধারণ মানুষ বা গ্রামের মানুষেরা কেন লড়াই করছেন!’ উল্লেখ্য, মিঠুন এবং দেব রাজ্য রাজনীতির দুই যুযুধান রাজনৈতিক শিবিরের প্রতিনিধিত্ব করছেন। কিছু দিন আগে দেব এবং মিঠুনের ছবি ‘প্রজাপতি’ মুক্তি পেয়েছে। ছবিটিতে বাবা-ছেলের ভূমিকায় অভিনয় করেছেন মিঠুন এবং দেব। দুই বিপরীত দলের দুই নেতার এক ছবিতে কাজ করা নিয়ে বিতর্কও হয়। তবে সন্তর্পণে সেই বিতর্ক এড়িয়েছেন তৃণমূল সাংসদ।  বিডি প্রতিদিন/নাজমুল",https://www.bd-pratidin.com/entertainment/2023/01/09/847057
‘বঙ্গবন্ধুর আদর্শে দেশ পরিচালনা করছেন শেখ হাসিনা’," দুর্যোগ ব্যবস্থাপনা ও ত্রাণ মন্ত্রণালয় সম্পর্কিত সংসদীয় স্থায়ী কমিটির সভাপতি ক্যাপ্টেন এবি তাজুল ইসলাম এমপি বলেছেন, বঙ্গবন্ধুর আদর্শে দেশ পরিচালনা করছেন শেখ হাসিনা। বঙ্গবন্ধু উন্নয়নের যে রুপরেখা একে গেছেন তারই ধারাবাহিকতায় এগিয়ে নিয়ে যাচ্ছে দেশ। স্বাধীনতা সংগ্রামের বিরোধী শক্তিরা যারা দেশে উন্নয়ন রুপরেখাকে বাধাগ্রস্ত করতে চায় বাংলার মানুষ তাদের ক্ষমতায় দেখতে চায় না। আজ সোমবার বাঞ্ছারামপুর উপজেলার রবীন্দ্রসরবর নির্মাণাধীন প্রকল্প পরিদর্শনকালে তিনি এসব কথা বলেন। এসময় আরও অপস্থিত ছিলেন উপজেলা আওয়ামী লীগ সভাপতি ও উপজেলা পরিষদ চেয়ারম্যান মো. সিরাজুল ইসলাম, উপজেলা আওয়ামী লীগ সাধারণ সম্পাদক ও সাবেক উপজেলা পরিষদ চেয়ারম্যান মো. নূরুল ইসলাম, ভাইস চেয়ারম্যান সায়েদুল ইসলাম বকুল ভূইয়া, উপজেলা আওয়ামী লীগ সাবেক যুগ্ম-সাধারণ সম্পাদক কবির হোসেন, ছয়ফুল্লাকান্দি ইউনিয়ন চেয়ারম্যান আমিনুল ইসলাম তুষার, সাংগঠনিক সম্পাদক কাজী জাদিদ আল রহমান জনি, বাঞ্ছারামপুর পৌর মেয়র ও সাংগঠনিক সম্পাদক তফাজ্জল হোসেন, সাংগঠনিক সম্পাদক একেএম শহীদুল হক বাবুল, প্রচার ও প্রকাশনা সম্পাদক আবুল কালাম আজ্জাদ, সাংস্কৃতিক সম্পাদক এবিএম মাহবুবুর রহমান উজ্জল, স্বেচ্ছাসেবকলীগ সভাপতি মাহমূদুল হাসান ভূইয়া, শ্রমিকলীগ আহ্বায়ক সৈয়দ আ. আজিজ, উপজেলা ছাত্রলীগ সাধারণ সম্পাদক আ. রাজ্জাক, পৌর ছাত্রলীগ সাধারণ সম্পাদক সামুয়েল আহমেদ, সিনিয়র সহ-সভাপতি ফাহিম আহমেদ রাকিব, সাধারণ সম্পাদক আশিকুল ইসলাম মাসুদ প্রমুুখ। বিডি প্রতিদিন/হিমেল",https://www.bd-pratidin.com/country/2023/01/09/847053
"শিক্ষিকাকে গুলি করল ছয় বছরের শিশু, সেই থেকেই স্কুল বন্ধ"," যুক্তরাষ্ট্রের একটি প্রাথমিক বিদ্যালয়ে ছয় বছরের এক শিশু গুলি চালিয়েছিল তার শিক্ষিকার ওপর। ওই বন্দুক হামলায় গুরুতর আহত হন শিক্ষিকা। তাকে হাসপাতালে ভর্তিকরা হয়। এই ভয়াবহ কাণ্ডের পর আতঙ্ক ছড়িয়ে পড়ে, সেইথেকেই ওই স্কুলটি বন্ধ রাখা হয়েছে। ২৫ বছর বয়সী আবি জিওরনার এখন স্থিতিশীল অবস্থায় আছেন বলেই জানিয়েছে স্কুল কর্তৃপক্ষ। এখনও গুলি চালানো শিশুটিকে পুলিশ হেফাজতে রাখা হয়েছে। সে কী অবস্থায় আছে তা এখনো পরিষ্কারভাবে জানা যায়নি।  সূত্র: বিডি প্রতিদিন/নাজমুল",https://www.bd-pratidin.com/international-news/2023/01/09/847051
"যে কারণে রাহুল গান্ধী বললেন, ‘আমি রাহুল গান্ধীকে হত্যা করেছি’!"," ভারতের কংগ্রেস পার্টির নেতা রাহুল গান্ধী জানালেন, ‘তিনি রাহুল গান্ধীকে হত্যা করেছেন।’ এই কথায় অনেকে ভড়কে গেলেও সেই কথার ব্যাখ্যা নিজেই দিয়েছেন রাহুল। দেশব্যাপী ‘ভারত জোড়ো যাত্রায়’ পায়ে হেঁটে নেতৃত্ব দেওয়া রাহুল সাংবাদিকদের জানিয়েছেন তার নিজের অভিজ্ঞতা। সেই অভিজ্ঞতার বর্ণনাতেই নিজেকে নিজে খুন করার কথা বললেন এই কংগ্রেস নেতা। সাংবাদিকরা রাহুলের কাছে জানতে চেয়েছিলেন এই পদযাত্রায় তার ইমেজ কতোটা বদলালো। তখন রাহুল আরও বলেন, ‘আপনি যাকে দেখছেন সে রাহুল গান্ধী নয়। আপনি তাকে দেখতে পারেন কিন্তু বুঝতে পারেন না। হিন্দু শাস্ত্র পড়েন, শিব সম্পর্কে জানেন তবে আপনারা বুঝতে পারবেন। চমকে উঠবেন না। রাহুল গান্ধী আপনাদের মাথায় আছে, আমার না। সে বিজেপির মাথায় আছে, আমার না।’  সূত্র:  বিডি প্রতিদিন/নাজমুল",https://www.bd-pratidin.com/international-news/2023/01/09/847056
বরগুনায় শীতে বিপর্যস্ত জনজীবন," বরগুনায় শীত আর মৃদু শৈত্যপ্রবাহে জনজীবন বিপর্যস্ত হয়ে পড়েছে। একটানা ৬-৭ দিন সন্ধ্যার সাথে সাথে কুয়াশার চাদরে ঢেকে পাল্টে যায় গ্রামের স্বাভাবিক চিত্র। শহরে ঘনবসতির প্রভাবে কুয়াশা দৃশ্যমান না হলেও শহর থেকে বের হলেই কুয়াশার মধ্য পড়তে হচ্ছে পথচারীদের। কুয়াশা, শীত আর মৃদু শৈত্যে প্রবাহে প্রতিদিনের কর্মজীবনের রুটিন পাল্টে গেছে। কুয়াশার কারনে আকাশ মেঘলা থাকায় ১০-১১টার আগে সূর্যের দেখা মেলে না।সরকারী অফিস পাড়ায় বেলা ১১টার আগে কেউ আসছেনা। বরগুনার বেশ কয়েকটি গুরুত্বপূর্ণ সরকারী অফিস ঘুরে দেখা গেছে থানা এবং স্বাস্থ্য কেন্দ্র অন্য অফিসের নিম্নস্তরের কর্মচারী থেকে উচ্চ পর্যায়ের বেশীর ভাগ কর্মচারীর বেলা ১১ টা বেজে যাচ্ছে অফিসে আসতে। এদের অনেকের সাথে কথা বলে জানা গেছে, সকাল ঠাণ্ডা লাগা আর শৈত্যে প্রবাহের ভয়ে বেলা করেই তারা অফিসের উদ্দ্যশে বের হন। তাদের দাবী দিনের কাজ শেষ করেই তারা বাসায় ফিরেন।
সকালে কুয়াশা আর শীতে বেশী কাতর হয়ে সবজি নিয়ে বাজারে আসতে হচ্ছে কৃষকদের। কুয়াশার কারনে শহরের বাহিরের রাস্তায় চলাচল সন্ধা থেকেই ঝুঁকিপূর্ণ হয়ে পড়ছে। আবহাওয়া বিভাগের সুত্র থেকে জানা গেছে, ৯ জানুয়ারি বরগুনায় সর্বনিম্ন তাপমাত্রা ছিলো ১৪ ডিগ্রী সেলসিয়াস এবং সর্বোচ্চ ছিলো ২৬ ডিগ্রী সেলসিয়াস। 
বিডি প্রতিদিন/এএম",https://www.bd-pratidin.com/country/2023/01/09/847058
বঙ্গবন্ধুর প্রতিকৃতি ও শহীদ মিনারে নোবিপ্রবি শিক্ষক সমিতির শ্রদ্ধা," নোয়াখালী বিজ্ঞান ও প্রযুক্তি বিশ্ববিদ্যালয়ের নব-নির্বাচিত শিক্ষক সমিতির পক্ষ থেকে বঙ্গবন্ধু শেখ মুজিবুর রহমানের প্রতিকৃতি ও নোবিপ্রবি কেন্দ্রীয় শহীদ মিনারে শ্রদ্ধাঞ্জলি নিবেদন করা হয়েছে। আজ সোমবার (৯ জানুয়ারি) শ্রদ্ধাঞ্জলি নিবেদনের মাধ্যমে নতুন কমিটির যাত্রা শুরু হলো। নোবিপ্রবি শিক্ষক সমিতির সভাপতি অধ্যাপক ড. নেওয়াজ মোহাম্মদ বাহাদুর ও সাধারণ সম্পাদক অধ্যাপক ড. এস. এম মাহবুবুর রহমানের নেতৃত্বে নব-নির্বাচিত সদস্যবৃন্দ ও বিভিন্ন বিভাগের শিক্ষকবৃন্দ এতে অংশগ্রহণ করেন। শ্রদ্ধা নিবেদন শেষে নব-নির্বাচিত শিক্ষক সমিতির পক্ষ থেকে উপাচার্য অধ্যাপক ড. মো. দিদার-উল-আলম, উপ-উপাচার্য অধ্যাপক ড. মোহাম্মদ আবদুল বাকীকে ফুলেল শুভেচ্ছা জানানো হয়। এসময় উপাচার্য অধ্যাপক ড. মো. দিদার-উল-আলম নোবিপ্রবি শিক্ষক সমিতির নব-নির্বাচিত সবাইকে অভিনন্দন জানান ও শুভেচ্ছা জ্ঞাপন করেন। এসময় আরও উপস্থিত ছিলেন নোবিপ্রবির মাননীয় উপ-উপাচার্য অধ্যাপক ড. মোহাম্মদ আবদুল বাকী, শিক্ষক সমিতির নব-নির্বাচিত সভাপতি অধ্যাপক ড. নেওয়াজ মোহাম্মদ বাহাদুর, সাধারণ সম্পাদক অধ্যাপক ড. এস. এম মাহবুবুর রহমান সহ নব-নির্বচিত কমিটির সদস্যবৃন্দ ও বিভিন্ন বিভাগের শিক্ষকবৃন্দ।",https://www.bd-pratidin.com/campus-online/2023/01/09/847059
সুদের টাকার জন্য স্কুলছাত্রীকে ঘরে তালাবদ্ধ করে রাখার অভিযোগ," দিনাজপুরের নবাবগঞ্জে সুদের টাকা দিতে দেরি করায় ঋণগ্রহীতার অনুপস্থিতিতে বাড়ি থেকে ঋণগ্রহীতার স্ত্রীকে বের করে দিয়ে তার স্কুল পড়ুয়া মেয়েকে ঘরে তালাবদ্ধ করে রাখার অভিযোগ উঠেছে। ঘটনার পর রাতে স্থানীয় ইউপি সদস্য তালা ভেঙে ওই মেয়েকে উদ্ধার করেছে। রবিবার বিকাল ৩টার দিকে দিনাজপুরের নবাবগঞ্জ উপজেলার পশ্চিম ফতেহপুর গ্রামে এ ঘটনা ঘটে। এসময় ঋণগ্রহীতা মোস্তা মিয়া ব্যক্তিগত কাজে ঢাকায় অবস্থান করছিলেন। কিন্তু জরুরি কাজে ঢাকায় গেছে ঋণগ্রহীতা মোস্তা মিয়া। তাই দিতে পারেনি। এর মধ্যে আবুল কালাম ও তার স্ত্রী দুপুরে ঋণের বাকি ৩০ হাজার টাকা নিতে তার বাড়িতে যান। টাকা না পেয়ে ঋণগ্রহীতার স্ত্রী আফরোজা বেগমকে বাড়ি থেকে বের করে দেন। ঋণগ্রহীতার ১৪ বছর বয়সী মেয়ে উম্মে কুলসুমকে ঘরের আটকে রেখে দরজায় তালা দেন। এ বিষয়ে মাহমুদপুর ইউনিয়নের ওই ওয়ার্ডের ইউপি সদস্য হাফিজুল ইসলাম বলেন, খবর পেয়ে দ্রুত ঘটনাস্থলে গিয়ে তালা ভেঙে মেয়েকে উদ্ধার করেছি। থানায় তাদের অভিযোগ করতে বলা হয়েছে। নবাবগঞ্জ থানার ভারপ্রাপ্ত কর্মকর্তা (ওসি) ফেরদৌস ওয়াহিদ সাংবাদিকদের বলেন, ওই মেয়ের বাবা থানায় মুঠোফোনে অভিযোগ করেছেন। অভিযোগ দিলে আইনগত ব্যবস্থা নেওযা হবে। বিডি প্রতিদিন/এমআই",https://www.bd-pratidin.com/country/2023/01/09/847061
"শিলিগুড়ি থেকে বাংলাদেশ, বাস সেবা চালু করতে চায় এনবিএসটিসি"," এবার পশ্চিমবঙ্গের উত্তরবঙ্গ রাষ্ট্রীয় পরিবহন নিগমের (এনবিএসটিসি) বাসে চড়ে পশ্চিমবঙ্গের শিলিগুড়ি থেকে সরাসরি পৌঁছে যাওয়া যাবে বাংলাদেশে। প্রাথমিক পর্যায়ে ইতিমধ্যে আলোচনা সেরে ফেলেছে নিগমের কর্তারা। বেসরকারি বাস কোম্পানির সাথে চুক্তি করে যৌথ উদ্যোগে ফুলবাড়ি সীমান্ত হয়ে ভারত ও বাংলাদেশ মধ্যে চলাচল করবে বাস। মূলত নেপালে বাস চালিয়ে সাফল্যের পরই বাংলাদেশে বাস চালাতে তৎপর এনবিএসটিসি। রাজ্যে বিগত বাম আমল থেকে লোকসানে চলা উত্তরবঙ্গ রাষ্ট্রীয় পরিবহন নিগমকে ঘুরিয়ে দাঁড় করাতে তৎপর রাজ্য সরকার। পরিবহন সংস্থাকে বাঁচাতে মূলত জোর দেওয়া হয়েছে যাত্রী পরিবহনের উপর। আর সে কথা মাথায় রেখেই বেসরকারি সংস্থার সঙ্গে চুক্তি করে মাস কয়েক আগেই নিগমের পক্ষ থেকেশিলিগুড়ি জংশন থেকে নেপালের কাঠমান্ডু পর্যন্ত বাস পরিষেবা চালু করা হয়েছিল। এই পরিষেবা চালু করায় সাফল্য পেয়েছিল নিগম। জানা গেছে ইতিমধ্যেই প্রাথমিক স্তরে আলোচনাও সেরে ফেলেছে নিগমের কর্তারা। সোমবার শিলিগুড়ি স্টেট গেস্ট হাউসে উত্তরবঙ্গ রাষ্ট্রীয় পরিবহন নিগমের বোর্ড মিটিং হয়। বোর্ড মিটিং শেষে সংবাদ মাধ্যমের মুখোমুখি হয়ে উত্তরবঙ্গ রাষ্ট্রীয় পরিবহন নিগমের চেয়ারম্যান পার্থপ্রতিম রায় বলেন, 'শিলিগুড়ি থেকে নেপালে বাস পরিষেবা চালু করার পর যাত্রীদের চাহিদা বেড়েছে। তাই এবার বাংলাদেশেও বাস চালানোর চিন্তা ভাবনা শুরু করা হয়েছে।' সংশ্লিষ্টরা বলছেন শিলিগুড়ি থেকে ঢাকা বাস চললে উত্তরবঙ্গের মানুষের জীবন জীবিকার যেমন মানোন্নয়ন ঘটবে তেমনি দুই দেশের পর্যটনেও সুফল মিলবে। কারণ প্রতিবছরই এই দুই দেশ থেকে প্রচুর পরিমাণেপর্যটক শুধু বেড়াতেই আসে না, ব্যবসা, শিক্ষা, স্বাস্থ্যমূলক উদ্দেশ্যেও যাতায়াত করেন তারা।  বিডি প্রতিদিন/নাজমুল",https://www.bd-pratidin.com/probash-potro/2023/01/09/847060
ব্রাহ্মণবাড়িয়ায় ছুরিকাঘাতে নিহত ১ ," ব্রাহ্মণবাড়িয়ায় আশিকুর রহমান আশিক (২৭) নামে একজন সন্ত্রাসীদের ছুরিকাঘাতে নিহত হয়েছেন। সোমবার বিকাল ৫টায় শহরের দক্ষিন মৌড়াইল অবকাশ পার্কের সামনে এ ঘটনা ঘটে। নিহত আশিক শহরের মেড্ডা এলাকার আশরাফ উদ্দিনের ছেলে। সে একটি মানবসেবা সংগঠনের কর্মী ছিলো। তার সহকর্মীরা জানায়, প্রায় ৩ সপ্তাহ আগে একজন রোগীকে রক্ত দেওয়া নিয়ে আশিকের সাথে রায়হানের পূর্ব বিরোধ ছিল। সোমবার বিকেলে শহরের অবকাশ ফারুকী পার্কে একটি মানবিক সংগঠনের সভা ছিলো। সংগঠনের সদস্য হিসেবে আশিকও সেই সভায় উপস্থিত ছিলো। সভা শেষে ফারুকী পার্ক থেকে বের হয়ে ব্যাটারিচালিত অটোরিক্সায় উঠলে ভাদুঘর এলাকার রায়হানের নেতৃত্বে ৫-৬ জনের একটি সন্ত্রাসী গ্রুপ অটোরিক্সা ঘেরাও দিয়ে আশিকের বুকে ছুরিকাঘাত করে পালিয়ে যায়। পরে তাকে গুরুতর আহতাবস্থায় ব্রাহ্মণবাড়িয়া জেনারেল হাসপাতালে নিয়ে আসলে কর্তব্যরত চিকিৎসক তাকে মৃত ঘোষণা করে। 
বিডি প্রতিদিন/এএম",https://www.bd-pratidin.com/country/2023/01/09/847067
মালয়েশিয়াসহ ২৫ দেশকে পেছনে ফেলে ৩৫তম জিডিপির দেশ বাংলাদেশ : তথ্যমন্ত্রী," তথ্যমন্ত্রী এবং আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, ২০০৯ সালে আমাদের সরকার গঠনের সময় বাংলাদেশ ছিল ৬০তম অর্থনীতির দেশ, গত ১৪ বছরে আজকে সেটি ৩৫তম অর্থনীতির দেশে গিয়ে দাঁড়িয়েছে। বঙ্গবন্ধুকন্যা জননেত্রী শেখ হাসিনার নেতৃত্বে বাংলাদেশ বদলে গেছে এবং বদলে যাচ্ছে। সিঙ্গাপুর এবং মালয়েশিয়া জিডিপির আকারে আমাদের চেয়ে ছোট অর্থনীতির দেশ, পাকিস্তান তো বটেই, আর কোনো কোনো সমীক্ষা মতে বাংলাদেশের অবস্থান পিপিপিতে ৩১তম উল্লেখ করে তিনি বলেন, '১৯৭৫ সালে বঙ্গবন্ধুকে হত্যা করা না হলে, সাড়ে ৯ শতাংশের বেশি অর্থনৈতিক প্রবৃদ্ধি যদি অব্যাহত থাকত তাহলে দক্ষিণ কোরিয়া, মালয়েশিয়া এমন কি সিঙ্গাপুরের আগেই পৃথিবীর মানুষ বাংলাদেশের বদলে যাওয়ার গল্প শুনতো।' উল্লেখ্য, আন্তর্জাতিক অর্থ তহবিলের (আইএমএফ) পরিসংখ্যান অনুযায়ী প্রকাশিত সাম্প্রতিক 'দি টপ হেভি গ্লোবাল ইকনোমি' তালিকায় ৩৫তম স্থানে উঠে এসেছে বাংলাদেশ। সম্প্রচারমন্ত্রী বলেন, আজকে এই খবরে দেশের গণমাধ্যমে যেভাবে প্রশংসা হওয়া দরকার আমি কিন্তু সেটা দেখছি না। যদি বাংলাদেশ কোনো সূচকে পিছিয়ে যায়, তখন গণমাধ্যমে সেটি যেভাবে ফলাও করে প্রচার হয় কিন্তু অর্থনীতির আকার অনুযায়ী জিডিপির হিসাব অনুযায়ী আমরা যখন এগিয়ে গেলাম, সেটিও ফলাও করে প্রচার হওয়া প্রয়োজন।' গত বছরের অসামান্য অর্জনের চিত্র তুলে ধরে হাছান মাহমুদ বলেন, '২০২২ সালে পৃথিবীর জন্য একটি দুঃসময় কেটেছে। ইউক্রেন যুদ্ধ শুরু হয়েছে গতবছর এবং কোনো কোনো দেশে করোনা মহামারি আবার মাথা চাড়া দিয়ে উঠেছে। সেই পরিস্থিতির মধ্যে নিজের টাকায় পদ্মা সেতু করে প্রধানমন্ত্রী সেটি উদ্বোধন করেছেন, ঢাকায় মেট্রোরেলের যাত্রা শুরু হয়েছে।' বিদেশি গণমাধ্যমে দেশের উচ্ছ্বসিত প্রশংসার উদাহরণ দিয়ে তথ্যমন্ত্রী বলেন, 'কলকাতার আনন্দবাজার পত্রিকা ঢাকায় মেট্রোরেল শুরু হওয়ার পর একটি ফিচারে লিখেছে-ঢাকার মেট্রোরেল আমাদের অনেক পরে শুরু হলেও আধুনিকতার দিক দিয়ে কলকাতার চেয়ে এগিয়ে।... এবং তিন দশক পরেও কলকাতায় মেট্রোরেলে কোনো মহিলা চালক নেই। আর ঢাকার প্রথম মেট্রোরেল একজন মহিলা চালিয়েছে এবং ৬ জন চালক মহিলা। অর্থাৎ দেশের উন্নতির সাথে সাথে এখানে নারীর ক্ষমতায়ন হয়েছে।' বঙ্গবন্ধুর স্বদেশ প্রত্যাবর্তন দিবস উপলক্ষে মন্ত্রী হাছান মাহমুদ বলেন, একাত্তর সালের ১৬ ডিসেম্বর আমরা বিজয় লাভ করলেও আমাদের স্বাধীনতা তখনও পূর্ণতা পায়নি। হাজার বছরের শ্রেষ্ঠ বাঙালি যিনি হাজার বছরের ঘুমন্ত বাঙালির জাতিসত্তার উন্মেষ ঘটিয়ে ‘বীর বাঙালি অস্ত্র ধরো, বাংলাদেশ স্বাধীন করো' স্লোগান শিখিয়েছেন, এক সাগর রক্ত পাড়ি দিয়ে যার নেতৃত্বে দেশের স্বাধীনতা এসেছে, ১৯৭২ সালের ১০ জানুয়ারি সেই বঙ্গবন্ধুর প্রত্যাবর্তনেই আমাদের স্বাধীনতা সত্যিকার অর্থে পূর্ণতা পেয়েছিল।' আওয়ামী লীগের যুগ্ম সাধারণ সম্পাদক বলেন, 'বঙ্গবন্ধুর স্বদেশ প্রত্যাবর্তন দিবসের ভিডিওতে দেখা যায়, বঙ্গবন্ধুর বাবা শেষ লুৎফর রহমান এক কোনায় বসে আছেন, আর ছেলে বঙ্গবন্ধু মুজিব জনতার কাছে। কারণ জাতির পিতা মুজিব তখন শুধু শেখ লুৎফর রহমানের সন্তান নন, তিনি জনগণের মুজিব। এটিই হচ্ছে বঙ্গবন্ধু।' জাতীয় জীবনে চলচ্চিত্রের ভূমিকার কথা বর্ণনা করে তথ্যমন্ত্রী বলেন, আমাদের চলচ্চিত্র যেন সমাজের অসঙ্গতি দূর করে দেশটাকে স্বপ্নের ঠিকানায় পৌঁছাতে সহায়তা করে। বিনোদন দেওয়ার পাশাপাশি সমাজকে পরিশুদ্ধ, পরিশীলিত করার জন্যে যেন ভূমিকা রাখে, আজকের দিনে সেটিই আমার প্রত্যাশা। অনুষ্ঠানে বাচসাস সভাপতি রাজু আলীমের সভাপতিত্বে অন্যান্যের মধ্যে বিএফডিসির ব্যবস্থাপনা পরিচালক নুজহাত ইয়াসমিন, চলচ্চিত্র অভিনেত্রী অরুনা বিশ্বাস এবং সংগঠনের সাধারণ সম্পাদক রিমন মাহফুজ বক্তব্য রাখেন। বিডি-প্রতিদিন/বাজিত",https://www.bd-pratidin.com/minister-spake/2023/01/09/847062
"প্রবাসীর স্ত্রীকে গণধর্ষণ, দুই যুবক কারাগারে"," নোয়াখালীর সেনবাগে এক প্রবাসীর স্ত্রী (২৫) গণধর্ষণের ঘটনায় দুই যুবককেগ্রেফতার করেছে পুলিশ। সোমবার বিকেলে আদালতের মাধ্যমে তাদের কারাগারে প্রেরণ করা হয়। গ্রেফতার ব্যক্তিরা হলেন-উপজেলার বিজবাগ ইউনিয়নের পশ্চিম কাজীরখিল গ্রামের আবুল কাশেমের ছেলে হুমায়ুন কবির (৩০) ও একই গ্রামের আব্দুল করিমের ছেলে মো. সোহেল (২৮)। এ ঘটনায় রবিবার দুপুরে ভুক্তভোগী গৃহবধূ চারজনকে আসামি করে নারী ও শিশু নির্যাতন দমন আইনে সেনবাগ থানায় মামলা দায়ের করেন। এর আগে গত বৃহস্পতিবার রাতে উপজেলার বিজবাগ ইউনিয়নে এ ঘটনা ঘটে। পুলিশ ও মামলা সূত্রে জানা যায়, ভুক্তভোগী গৃহবধূর স্বামী একজন ওমান প্রবাসী। ভুক্তভোগী নারীর একই এলাকার দূর-সম্পর্কের ভাতিজা হুমায়ুন কবির বহুদিন ধরে ভিকটিমকে আপত্তিকর প্রস্তাব দিয়ে আসছিল। ভিকটিম প্রস্তাবে রাজি না হলে সে তার উপর ক্ষিপ্ত হয়ে উঠে। একপর্যায়ে গত বৃহস্পতিবার রাতে ভিকটিম প্রকৃতির ডাকে সাড়া দিয়ে ঘর থেকে বের হন। ওই সময় আসামিরা তার মুখ চেপে ধরে পুকুর পাড়ের বাগানে নিয়ে গণধর্ষণ করে। এ বিষয়ে জানতে চাইলে সেনবাগ থানার ভারপ্রাপ্ত কর্মকর্তা (ওসি) ইকবাল হোসেন পাটোয়ারী বলেন, এ ঘটনায় মামলা হয়েছে। আর দুইজনকে আদালতের মাধ্যমে জেল হাজতে প্রেরণ করা হয়েছে। বিডি প্রতিদিন/এমআই",https://www.bd-pratidin.com/country/2023/01/09/847068
বিধ্বংসী ব্যাটিং করে সেঞ্চুরি হাঁকালেন আজম খান," চলতি বিপিএলে চট্টগ্রাম চ্যালেঞ্জার্সের বিপক্ষে বিধ্বংসী ব্যাটিং করে সেঞ্চুরি হাঁকালেন খুলনা টাইগার্সের আজম খান। তিনি ৫৮ বলে ১০৯ রান করে অপরাজিত থাকেন। পাকিস্তানি এই ব্যাটারের কল্যাণে বড় সংগ্রক দাঁড় করায় খুলনা। সোমবার মিরপুর শের-ই বাংলা স্টেডিয়ামে চট্টগ্রাম চ্যালেঞ্জার্সের বিপক্ষে টস হেরে ব্যাটিংয়ে নামে খুলনা টাইগার্স। ছয় মেরে তিন অঙ্কের ম্যাজিকাল ফিগারে পৌঁছেছেন পাকিস্তানের এ ক্রিকেটার। ৫৮ বলে ১০৯ রানের অপরাজিত ইনিংসে ছয় মেরেছেন ৮টি। চারের মারও কম ছিল না, ৯ বার বাউন্ডারি ছাড়া করেছেন চট্টগ্রামের বোলারদের। আজম খান ১০৯ রান করে অপরাজিত থাকেন। তার ঝড়ো ব্যাটিংয়ে চট্টগ্রামকে ১৭৯ রানের লক্ষ্য দিয়েছে খুলনা। বিডি-প্রতিদিন/বাজিত",https://www.bd-pratidin.com/sports/2023/01/09/847066
প্রবল শীত : ভারতের উত্তরপ্রদেশে এক সপ্তাহে স্ট্রোক-হৃদরোগে ৯৮ জনের মৃত্যু," ব্যাপক শৈত্যপ্রবাহ চলছে ভারতের উত্তরাঞ্চলে। ফলে দেখা দিয়েছে প্রবল শীত। এ কারণে দেশটির উত্তরপ্রদেশের কানপুর জেলায় এক সপ্তাহে স্ট্রোক-হৃদরোগে ৯৮ জনের মৃত্যু হয়েছে। তাদের মধ্যে ১৪ জন ২৪ ঘণ্টায় মারা গেছেন।  তাছাড়া গত বুধবার থেকে সোমবার পর্যন্ত হৃদরোগ ও স্ট্রোকে আক্রান্ত হয়ে হাসপাতালের জরুরি সেবা বিভাগে ভর্তি হন ৭২৩ জন রোগী। হাসপাতাল দুটির চিকিৎসকরা জানান, মৃত ৯৮ জনের মধ্যে ৪৪ জন হাসপাতালে আসার পর মারা গেছেন, বাকি ৫৪ জনের মৃত্যু হাসপাতালে ভর্তি হওয়ার আগেই হয়। হৃদরোগ বিশেষজ্ঞ ও চিকিৎসক বিনয় কৃষ্ণ বলেছেন, ব্যাপক গরম ও চরম শীত উভয় ধরনের আবহাওয়াই হৃদরোগীদের জন্য ঝুঁকিপূর্ণ। যাদের হৃদরোগ আছে, তাদের এই ঠাণ্ডা থেকে সুরক্ষিত থাকার পরামর্শও দিয়েছেন তিনি।

সূত্র : টাইমস অব ইন্ডিয়া,  বিডি প্রতিদিন/জুনাইদ আহমেদ ",https://www.bd-pratidin.com/international-news/2023/01/09/847063
মোসাদের সঙ্গে ভিপি নূরের বৈঠক নিয়ে স্বরাষ্ট্রমন্ত্রীর বিবৃতির দাবি পীর ফজলুর," দুবাইতে ইসরায়েলের গোয়েন্দ সংস্থা মোসাদ সদস্যের সঙ্গে ডাকসুর সাবেক ভিপি নুরুল হক নূরের বৈঠক আইন সম্মত নয় বলে বিষয়টি তদন্ত করে সংসদে স্বরাষ্ট্রমন্ত্রীর বিবৃতির দাবি করেছেন জাতীয় পার্টির সদস্য পীর ফজলুর রহমান। স্পিকার ড. শিরীন শারমিন চৌধুরী সভাপতিত্বে সংসদের ২১তম অধিবেশনের সোমবারের বৈঠকে পয়েন্ট অব অর্ডারে ফ্লোর নিয়ে তিনি এ দাবি জানান। এসময় পীর ফজুলর রহমান আরো বলেন, ‘সামাজিক যোগাযোগ মাধ্যমে দেখা যায়, দুবাইয়ে ইসরায়েলের গোয়েন্দা সংস্থা মোসাদ এর সদস্য মেন্দি এন সাফাদির সঙ্গে বৈঠক করেছে নতুন দল গণ অধিকার পরিষদের সদস্য সচিব নুরুল হক নূর। পত্রিকায়ও খবরটি প্রকাশ হয়েছে। সে ডাকসুর ভিপি ছিলো। হাসি মুখে মোসাদের সদস্যর সঙ্গে ছবিও এসেছে। নুর বলেছিলেন এটি তার এডিট করা ছবি। পরে অভিজ্ঞ ফটোগ্রাফাদের দিয়ে সেটা যখন দেখানো হয়, তখন দেখা যায় সেটা এডিট করা নয়, এটা অরিজিনাল ছবি। এরপর এখন আবার সামাজিক যোগাযোগ মাধ্যমে দেখছি, সে বলছে, আমি কথা বলেছি তাই কি হয়েছে। আমি কি কারো সঙ্গে কথা বলতে পরি না, আমি কারো সঙ্গে বৈঠক করতে গেলে সরকারের অনুমতি নিতে হবে কেন’? বিডি প্রতিদিন/হিমেল",https://www.bd-pratidin.com/national/2023/01/09/847069
‌‌‘সরকার মানি লন্ডারিং বন্ধে পদক্ষেপ নিতে পারছে না’," বিরোধী দল জাতীয় পার্টির এমপি ফখরুল ইমাম বলেছেন, দেশের অর্থনীতি ক্রান্তিলগ্ন পার করছে। বাংলাদেশের টাকা পাচার হয়ে যাচ্ছে। গত জুলাই থেকে ডিসেম্বর পর্যন্ত বাংলাদেশ ব্যাংক ৫০ হাজার কোটি টাকা ছাপিয়েছে। এই টাকা সিস্টেম থেকে ব্যাংকের মাধ্যমে বেরিয়ে গেছে। সরকার বিভিন্ন ক্ষেত্রে সাহসিকতা দেখাতে পারলেও মানি লন্ডারিং বন্ধে কার্যকর পদক্ষেপ নিয়ে পারছে না। এসময় তিনি মানি লন্ডারিং বন্ধে সরকারকে কঠোর পদক্ষেপ নেওয়ার আহ্বান জানান। স্পিকার ড. শিরীন শারমিন চৌধুরী সভাপতিত্বে সংসদের ২১তম অধিবেশনের আজকের বৈঠকে পয়েন্ট অব অর্ডারে ফ্লোর নিয়ে তিনি এসব কথা বলেন। ফখরুল ইমাম পরিসংখ্যান তুলে ধরে আরো বলেন, বাংলাদেশ ব্যাংকের নিষেধাজ্ঞা থাকা সত্বেও ডিসেম্বরের দুই সপ্তাহে চট্টগ্রামের তিনটি কোম্পানিকে তিন হাজার ৪০০ কোটি টাকা ঋণ ছাড় দেয়া হয়েছে। ৫টি ইসলামিক ব্যাংককে ৮ দশমিক ৭ শতাংশ সুদে ১৪ হাজার ৭৯০ কোটি টাকা ঋণ দেওয়া হয়েছে। অথচ ইসলামিক ব্যাংক সুদে ঋণ নেয় না। ঋণ দেওয়ার কথা না। তারা ইসলামি ব্যাংক, তাদের নীতি আদর্শে সুদ নামক কোন বস্তু নেই। তাহলে এটা কীভাবে হলো। জাতীয় পার্টির আরেক সংসদ সদস্য কাজী ফিরোজ রশীদ বলেন, আর্থিক খাতের অনিয়মে কোনো দৃষ্টান্তমুলক শাস্তি হয় না। ১৫৮ কোটি টাকা নিয়ে দেশ ছেড়ে চলে যায়। আর সামান্য ঋণের জন্য কৃষকদের কোমরে দড়ি দিয়ে বেঁধে জেলখানায় নেওয়া হয়। টাকা পরিশোধ করার পরও তার মুক্তি পেতে সময় লেগে যায়। অথচ এই কৃষক উৎপাদন করে, খাদ্য যোগায়। এটা সরকারকে ভাবতে হবে। 
বিডি প্রতিদিন/হিমেল",https://www.bd-pratidin.com/national/2023/01/09/847074
এবার থানচিতে পর্যটক ভ্রমণে নিষেধাজ্ঞা, বান্দরবানের থানচি উপজেলায় দেশি-বিদেশি পর্যটক ভ্রমণে নিষেধাজ্ঞা আরোপ করা হয়েছে। সোমবার সন্ধ্যায় বান্দরবান জেলা প্রশাসক ইয়াছমিন পারভীন তিবরীজি স্বাক্ষরিত এক বিজ্ঞপ্তিতে এ তথ্য জানানো হয়। আগামী ১১ থেকে ১৭ জানুয়ারি পর্যন্ত এই নিষেধাজ্ঞা বলবৎ থাকবে। বর্তমানে এই জেলার রুমা এবং রোয়াংছড়িতে দেশি-বিদেশি পর্যটকদের ভ্রমণের উপর নিষেধাজ্ঞা রয়েছে। বিডি প্রতিদিন/এমআই,https://www.bd-pratidin.com/country/2023/01/09/847070
থাইল্যান্ড ভ্রমণে লাগবে করোনা টিকার সনদ," চীনসহ বিশ্বের নানা দেশে করোনার নতুন ধরন ছড়িয়ে পড়ছে। ফলে জীবনঘাতী এই ভারসটির সংক্রমণ ঠেকাতে করোনা নীতিতে পরিবর্তন এনেছে পর্যটক নির্ভর দেশ থাইল্যান্ড। সোমবার দেশটির স্বাস্থ্যমন্ত্রী আনুতিন চার্নভিরাকুল জানিয়েছেন, দেশটিতে ঘুরতে যাওয়া পর্যটকদের করোনা টিকার সনদ দেখাতে হবে। গত বছরের নভেম্বর মাসে থাইল্যান্ডে ১৭ লাখের বেশি পর্যটক ভ্রমণ করেছে। চীন সীমান্ত খুলে দেওয়ায় দেশটি আবারও বাড়তে শুরু করেছে চীনা পর্যটকদের সংখ্যা। 
সূত্র:  বিডি প্রতিদিন/নাজমুল",https://www.bd-pratidin.com/international-news/2023/01/09/847071
কোহলির সামনে যেসব রেকর্ড ভাঙার হাতছানি, শ্রীলঙ্কার বিপক্ষে ওয়ানডে সিরিজে বেশ কয়েকটি রেকর্ডের দ্বারপ্রান্তে দাঁড়িয়ে ভারতীয় ব্যাটার বিরাট কোহলি। শচীন টেন্ডুলকরেররেকর্ডও ভেঙে দেওয়ার সুযোগও আছেকোহলির সামনে। ঘরের মাঠে এক দিনের আন্তর্জাতিক ক্রিকেটে শচীনের সেঞ্চুরির সংখ্যা ২০টি। ঘরের মাঠে ১৬৪টি এক দিনের ম্যাচ খেলেছিলেন শচীন। তার এই বিশ্বরেকর্ড থেকে মাত্র একটি শতরান দূরে রয়েছেন কোহলি। এখনও পর্যন্ত ঘরের মাঠে ১০১টি এক দিনের আন্তর্জাতিক ম্যাচ খেলে কোহলির শতরানের সংখ্যা ১৯টি। আর একটি শতরান করছে সচিনের বিশ্ব রেকর্ড স্পর্শ করবেন তিনি। শ্রীলঙ্কার বিরুদ্ধে এক দিনের সিরিজে দু’টি শতরান করতে পারলে বিশ্ব ক্রিকেটে নতুন নজির গড়বেন। এক দিনের আন্তর্জাতিক ক্রিকেটে কোহলিকে করতে হবে আরও ১৮০ রান। তা হলে আরও একটি কীর্তি গড়তে পারবেন। এক দিনের ক্রিকেটের ইতিহাসে সর্বোচ্চ রান সংগ্রাহকদের তালিকায় প্রথম পাঁচে চলে আসবেন কোহলি। এখনও পর্যন্ত কোহলি ২৬৫ ম্যাচে করেছেন ১২৪৭১ রান। পঞ্চম স্থানে থাকা শ্রীলঙ্কার প্রাক্তন অধিনায়ক মাহেলা জয়বর্ধনে ৪৪৮টি ম্যাচ খেলে তিনি করেছিলেন ১২৬৫০ রান। এই তালিকার শীর্ষে রয়েছেন সচিন। তিনি ৪৬৩টি ম্যাচ খেলে করেছিলেন ১৮৪২৬ রান।  বিডি প্রতিদিন/নাজমুল,https://www.bd-pratidin.com/sports/2023/01/09/847065
সরকার যুক্তরাষ্ট্রের নিষেধাজ্ঞার ভয়ে দিশেহারা : মান্না," আন্তর্জাতিক পরিমণ্ডলে দেশের ভাবমূর্তি আর বিনষ্ট করতে সরকারকে পদত্যাগের আহ্বান জানিয়েছেন নাগরিক ঐক্যের সভাপতি মাহমুদুর রহমান মান্না। তিনি বলেন, অবৈধ ক্ষমতাসীন সরকার দেশকে অর্থনৈতিক এবং রাজনৈতিকভাবে মহাসংকটের দিকে ঠেলে দিচ্ছে। গণতন্ত্র মঞ্চের সমন্বয়ক মান্না বলেন, গুরুতর মানবাধিকার লঙ্ঘনের অভিযোগে র‍্যাপিড অ্যাকশন ব্যাটালিয়ন (র‍্যাব) ও বাহিনীর সাবেক-বর্তমান সাত কর্মকর্তার উপর ২০২১ সালে দেয়া যুক্তরাষ্ট্রের নিষেধাজ্ঞা বহির্বিশ্বে দেশের ভাবমূর্তি ব্যাপকভাবে ক্ষতিগ্রস্ত করেছে। সেই সাথে প্রমাণ হয়েছে বর্তমান ক্ষমতাসীন সরকার রাষ্ট্রীয় বাহিনীকে নিজেদের অবৈধ ক্ষমতা টিকিয়ে রাখতে ব্যবহার করে আসছে। গুম, খুন, বিচার বহির্ভূত হত্যাকাণ্ড, বিরোধী মতের উপর দমন, নিপীড়ন, নির্যাতনের মাধ্যমে সরকার মানবাধিকার চূড়ান্তভাবে লঙ্ঘন করেছে। সরকার এখন নতুন করে আরো বড় ধরনের নিষেধাজ্ঞা আসার ভয়ে শঙ্কিত। মান্না বলেন, আমরা যখন সরকারকে নিষেধাজ্ঞার ব্যাপারে সতর্ক করেছি, তখন তারা আমাদের কথায় কর্ণপাত করেনি। জুলুম, নির্যাতন, নিপীড়ন বন্ধ করেনি। এখন নিষেধাজ্ঞার ভয়ে সরকার চিঠি দিয়ে বিদেশে নিযুক্ত বাংলাদেশের রাষ্ট্রদূতদের বাড়তি সতর্কতা নিতে বলেছে। পররাষ্ট্র সচিবের চিঠি পাঠানোর পর পররাষ্ট্রমন্ত্রী বিদেশে বাংলাদেশের রাষ্ট্রদূতদের নিয়ে ভার্চ্যুয়াল বৈঠক করেছেন। বোঝা যাচ্ছে, সরকার নিষেধাজ্ঞার ভয়ে দিশেহারা। কিন্তু এসব করে লাভ হবে না। এই সরকার গণতন্ত্রকে ধ্বংস করেছে; জনগণের রাজনৈতিক, অর্থনৈতিক সকল অধিকার হরণ করেছে; মানবাধিকারের চূড়ান্ত লঙ্ঘন করেছে এবং এখনো করে চলেছে। অবৈধ ক্ষমতাসীনদের মানবাধিকার লঙ্ঘনের জন্য আবারও নতুন করে যুক্তরাষ্ট্রের নিষেধাজ্ঞা আসলে তা দেশের ভাবমূর্তিকে ক্ষতিগ্রস্ত করবে এবং আন্তর্জাতিক পরিমণ্ডলে বাংলাদেশ গ্রহণযোগ্যতা হারাবে। বিবৃতিতে মান্না বলেন, শাহীনবাগে মায়ের ডাকের সমন্বয়ক আফরোজা আঁখির বাসার সামনে মার্কিন রাষ্ট্রদূত পিটার হাসের সাথে অসদাচরণের পর আজ পররাষ্ট্র মন্ত্রণালয়ের সামনে সরকারি দলের সাজানো মানববন্ধন বাংলাদেশের সাথে মার্কিন যুক্তরাষ্ট্রের সম্পর্কের ক্ষেত্রে কোন ভালো ফল বয়ে আনবে না। সরকারি দলের শীর্ষ পর্যায় থেকে যুক্তরাষ্ট্র সহ পশ্চিমা বিশ্বের গণতন্ত্র এবং মানবাধিকার নিয়ে তুচ্ছতাচ্ছিল্য করে বক্তব্য, বিবৃতি প্রদান করা হচ্ছে। এসব করে সরকার এবং সরকারি দল দেশেকে আন্তর্জাতিকভাবে আরও কোণঠাসা করছে, বাংলাদেশকে বন্ধুহীন রাষ্ট্রে পরিণত করছে। সরকারকে পদত্যাগের আহ্বান জানিয়ে মান্না বলেন, এখনই পদত্যাগ করে অন্তর্বর্তীকালীন সরকারের হাতে ক্ষমতা হস্তান্তর করুন। দেশকে আর অন্ধকারের দিকে ঠেলে দেবেন না। পতনের ঘণ্টা বাজছে। জোর করে ক্ষমতা আঁকড়ে রাখার চেষ্টা করলে ইতিহাসের আস্তাকুঁড়ে পতিত হবেন। বিডি-প্রতিদিন/বাজিত",https://www.bd-pratidin.com/national/2023/01/09/847077
ধামরাইয়ে নারীর লাশ উদ্ধার ," ঢাকার ধামরাইয়ের মহাসড়কের পাশে ক্ষেত থেকে পুলিশ অজ্ঞাত এক নারীর (৩০) লাশ উদ্ধার করেছে। জানা গেছে, ঢাকা- আরিচা মহাসড়কের ধামরাইয়ের কেলিয়া এলাকার একটি ক্ষেতে রবিবার বিকেলে স্থানীয়রা নারীর মরদেহ দেখে ধামরাই থানা পুলিশে খবর দেন। পুলিশ বিকেলেই লাশটি উদ্ধার করেন। স্থানীয়দের ধারণা, নিহত নারীকে ধর্ষণের পর তাকে হত্যা করে ক্ষেতে ফেলে রেখে দৃর্বৃত্তরা পালিয়ে যান। তারা আরও বলেন, কয়েকদিন আগেও একই বয়সের এক নারীকে হত্যার পর এখানে ফেলে রাখা হয়েছিল। বিডি প্রতিদিন/এএম",https://www.bd-pratidin.com/country/2023/01/09/847076
চোর সন্দেহে কিশোরকে পিটিয়ে হত্যা," বগুড়ার কাহালুতে চোর সন্দেহে পারভেজ আলম (১৬) নামক এক কিশোরকে পিটিয়ে হত্যার অভিযোগ উঠেছে। এ ঘটনায় থানায় মামলা দায়ের হওয়ার খবর পাওয়া গেছে। জানা গেছে, কাহালু উপজেলার শেখাহার এলাকার জনৈক সাদ্দাম হোসেনের রড চুরির অভিযোগে পারভেজ আলমকে সন্দেহ করে গত রবিবার বিকেলে আটক করে বেঁধে মারপিট ও জরিমানা করে সাদ্দাম ও তার সহযোগীরা। এ খবর পেয়ে পারভেজের পরিবারের লোকজন সেখান থেকে গুরুত্বর আহত অবস্থায় পারভেজকে উদ্ধার করে প্রাথমিক চিকিৎসার দুপচাচিয়া হাসপাতালে ভর্তি করায়। সেখানে চিকিসাধীন অবস্থায় তার বুক ব্যাথা করলে তাকে বগুড়া শহিদ জিয়াউর রহমান মেডিকেল হাসপাতালে নেয়া হলে রাতের কোন এক সময়ে তার মৃত্যু হয়। পারভেজ বগুড়া সদর উপজেলার এরুলিয়া গ্রামের বেলাল হোসেন ওরফে রতন এর ছেলে বলে জানা গেছে। বিডি প্রতিদিন/এএম",https://www.bd-pratidin.com/country/2023/01/09/847073
নারায়ণগঞ্জে একই দিনে স্বামী-সন্তান রেখে ৩ গৃহবধূ নিখোঁজ," নারায়ণগঞ্জের বন্দরে ৩ গৃহবধূ পৃথকভাবে নিঁখোজ হয়েছেন। এরা হলেন মুক্তা রানী (২৫), নাছিমা বেগম (২৪) ও আরিফা বেগম (২৬)। এই তিন গৃহবধূর প্রত্যেকের স্বামী ও শিশু সন্তান রয়েছে। সোমবার নিখোঁজ তিন গৃহবধূর স্বামী বন্দর থানায় পৃথক অভিযোগ দায়ের করেছেন। নিখোঁজ মুক্তা রানী কুমিল্লার চান্দিনা উপজেলার বারারা গ্রামের খোকন চন্দ্র ধরের স্ত্রী। তাদের সংসারে ৮ বছর বয়সের একটি মেয়ে ও ৬ বছর বয়সের একটি ছেলে রয়েছে। এছাড়া দ্বিতীয় গৃহবধূ নাছিমা আক্তার বন্দর থানার দেউলী চৌরাপাড়া এলাকার নাজিম মিয়ার স্ত্রী। তাদের সংসারে ৭ বছর বয়সের একটি ছেলে রয়েছে। তৃতীয় গৃহবধূ নিখোঁজ আরিফা আক্তার বন্দর থানার সোনাকান্দা এনায়েতনগর এলাকার এরশাদ মিয়ার স্ত্রী। তাদের সংসারে ৬ বছর বয়সের ও ৪ বছর বয়সের দুটি মেয়ে রয়েছে। নিখোঁজ নাছিমা আক্তারের স্বামী নাজিম মিয়া জানান, প্রায় সাত বছর আগে পারিবারিকভাবে নাসিমা বেগমের সাথে তার বিয়ে হয়। সংসারে একটি ছেলে সিফাত রয়েছে। স্বামী-সন্তান ফেলে ৮ জানুয়ারি থেকে সে নিঁখোজ রয়েছে।
নিখোঁজ আরিফা বেগমের স্বামী এরশাদ মিয়া জানান, প্রায় ১০ বছর আগে পারিবারিকভাবে আরিফার সঙ্গে তার বিয়ে হয়। সংসারে দুইটি মেয়ে জানাতুল ফেরদৌস ও হালিমাতুল ছাদিয়া রয়েছে। ফেসবুক সূত্রে আরিফার সঙ্গে একটি ছেলের পরিচয় ও প্রেমের সম্পর্ক গড়ে উঠে। সেই প্রেমের টানে আমাকে ও আমার মেয়েদের ফেলে ৮ জানুয়ারী সকালে বাসা থেকে চলে যায়, আর বাড়ি ফেরেনি। এ বিষয়ে বন্দর থানার ওসি আবু বকর সিদ্দিক জানান, নিখোঁজের ঘটনায় তদন্ত চলছে। কেন কি কারণে তারা নিখোঁজ এ বিষয়ে পরিবারের সাথে কথা বলে ব্যবস্থা নেয়া হচ্ছে। বিডি প্রতিদিন/হিমেল",https://www.bd-pratidin.com/city-news/2023/01/09/847081
কাশিমপুর কারাগারে মৃত্যুদণ্ডপ্রাপ্ত আসামির ফাঁসি কার্যকর," গাজীপুরের কাশিমপুর কেন্দ্রীয় হাই হাইসিকিউরিটি কারাগারে ডাকাতি ও ধর্ষণ মামলায় মৃত্যুদণ্ডপ্রাপ্ত এক কয়েদির ফাঁসি কার্যকর করা হয়েছে। রবিবার রাত ১০টায় তাকে ফাঁসিতে ঝুলিয়ে দন্ড কার্যকর করা হয়। দন্ড কার্যকর হওয়া কয়েদির নাম সাইফুল ইসলাম (রফিক) ওরফে সাইদুল ইসলাম রফিক (৫০)। তিনি বগুড়া সদর থানার মালতি নগর নামাপাড়া এলাকার মোজাম ফকিরের ছেলে। সুব্রত কুমার আরও জানান, ২০০৪ সালে সাইফুলের বিরুদ্ধে বগুড়ায় ডাকাতি ও ধর্ষণ করার অপরাধে বগুড়া থানায় নারী ও শিশু নির্যাতন দমন আইন মামলা হয়। এ মামলায় বিচারিক আদালত সাইফুলের মৃত্যুদন্ডের আদেশ দেন। পরে তিনি ওই রায়ের বিরুদ্ধে প্রথমে উচ্চ আদালতে আপিল এবং পরে রিভিউ আবেদন করেন। আদালতে তার আবেদন খারিজ হলে তিনি রাষ্ট্রপতির কাছে প্রাণ ভিক্ষার আবেদন করেন। ২০২১ সালের ৩ নভেম্বর প্রাণ ভিক্ষার আবেদন না মঞ্জুর করা হয়। পরে কারাবিধি অনুযায়ী রবিবার রাত ১০টায় তার দন্ড কার্যকর করা হয়েছে। বিডি প্রতিদিন/এএম",https://www.bd-pratidin.com/country/2023/01/09/847099
"মেসিদের ঢাকায় আনা ব্যয়বহুল, তবুও চেষ্টা করছি : সালাউদ্দিন"," ফ্রান্সকে হারিয়ে তৃতীয়বারের মতো বিশ্ব চ্যাম্পিয়ন হয়েছে আর্জেন্টিনা। এরপরই লিওনেল মেসিদের বাংলাদেশে নিয়ে আসার গুঞ্জন ওঠে। সেই গুঞ্জন বাস্তবে রূপ দিতে প্রক্রিয়া শুরু হয়েছে। আগামী জুন-জুলাইয়ে ফিফা উইন্ডোতে তাদের ঢাকায় আনার সিদ্ধান্ত নিয়েছে বাংলাদেশ ফুটবল ফেডারেশন (বাফুফে)। বাফুফে সভাপতি কাজী সালাউদ্দিন বিষয়টি জানিয়েছেন। আজ সোমবার বাফুফে ভবনে সংবাদ সম্মেলনের কাজী সালাউদ্দিন বলেন, ‘আমরা আর্জেন্টিনাকে আনার চেষ্টা করছি। এখনো সুনির্দিষ্ট কিছু হয়নি। চেষ্টা করতে তো দোষের কিছু নেই। জুন-জুলাইয়ের আগে বঙ্গবন্ধু স্টেডিয়াম প্রস্তুত হয়ে যাওয়ার কথা। এ নিয়ে ক্রীড়া প্রতিমন্ত্রীর সঙ্গে আমার কথা হয়েছে। মার্চের ফিফা উইন্ডোতে সম্ভব নয়। জুন-জুলাইয়ে আমরা চেষ্টা করব।’ এর আগে ২০১১ সালের ৬ সেপ্টেম্বর আর্জেন্টিনা ঢাকায় এসে ম্যাচ খেলেছিল। ফিফা প্রীতি ম্যাচে বঙ্গবন্ধু জাতীয় স্টেডিয়ামে লিওনেল মেসিদের প্রতিপক্ষ ছিল নাইজেরিয়া। মেসিদের ঢাকায় আনতে অনেক অর্থ লাগবে। সালাউদ্দিন বলেন, ‘আর্জেন্টিনাকে আনার বিষয়টা ব্যয়বহুল। কিন্তু আমাদের চেষ্টা করতে সমস্যা কোথায়? চেষ্টা করতে দোষ কোথায়? আগে (২০১১ সালে) আর্জেন্টিনাকে আনতে প্রায় সাড়ে ৩ মিলিয়ন ডলার লেগেছিল। এখন ৬-৭ মিলিয়ন ডলার লাগতে পারে। প্রতিপক্ষ মিলিয়ে ১০ মিলিয়ন ডলার (প্রায় ১০২ কোটি টাকা) লাগবে।’ বিডি প্রতিদিন/জুনাইদ আহমেদ ",https://www.bd-pratidin.com/sports/2023/01/09/847080
শিশু ধর্ষণ মামলায় যুবকের ১০ বছরের আটকাদেশ," নাটোরে শিশু ধর্ষণ মামলায় আজানুর রহমান নামের এক আসামিকে দশ বছর আটকাদেশ দিয়েছে নারী ও শিশু নির্যাতন আদালতের বিচারক। সোমবার দুপুরে নাটোরের নারী ও শিশু নির্যাতন দমন আদালতের বিচারক মুহাম্মদ আব্দুর রহিম এই রায় ঘোষণা করেন। দণ্ডিত আজানুর রহমান বড়াইগ্রাম উপজেলার কৃষ্ণপুর গ্রামের মুক্তার হোসেনের ছেলে। এসময় দণ্ডিত আজানুর রহমান আদালতে উপস্থিত ছিল না। উলে­খ্য, ২০১২ সালের ২ মে রাতে উপজেলার কৃষ্ণপুর গ্রামের ১২ বছর বয়সী ভিকটিমকে একা পেয়ে একই এলাকার সোলাইমান হোসেনের ছেলে সোহেল রানা এবং মুক্তার হোসেনের ছেলে আজানুর রহমান বাড়ির পাশের একটি পরিত্যক্ত ঘরে নিয়ে পালাক্রমে ধর্ষণ করে। বিডি-প্রতিদিন/শফিক",https://www.bd-pratidin.com/country/2023/01/09/847133
রাজধানীর কাওলা রেলগেটে ট্রেনের ধাক্কায় নিহত ১," রাজধানী কাওলা রেলগেট এলাকায় ট্রেনের ধাক্কায় এক ব্যক্তি নিহত হয়েছেন। সোমবার (৯ জানুয়ারি) সন্ধ্যার দিকে কাওলা রেলগেট এলাকায় ঢাকা থেকে ছেড়ে যাওয়া একটি ট্রেনের ধাক্কায় এ ঘটনা ঘটে। নিহতের পরিচয় পাওয়া যায়নি বলে জানিয়েছেন বিমানবন্দর রেলস্টেশনের পুলিশ ফাঁড়ির (ইনচার্জ) উপ-পরিদর্শক (এসআই) কামরুল ইসলাম। তিনি জানান, মৃত ব্যক্তির নাম ঠিকানা জানার চেষ্টা করা হচ্ছে। আইনি প্রক্রিয়া শেষে মরদেহ ময়নাতদন্তের জন্য ঢাকা মেডিকেল কলেজ ও হাসপাতালের মর্গে পাঠানো হবে।",https://www.bd-pratidin.com/city-news/2023/01/09/847079
ইবির জিয়া হলের প্রভোস্টের কক্ষে তালা দিল শিক্ষার্থীরা," হল সংস্কারের দাবিতে ইসলামী বিশ্ববিদ্যালয়ের (ইবি) জিয়াউর রহমান হলের প্রভোস্টের কক্ষে তালা দিয়ে আন্দোলন করেছেন হলের শিক্ষার্থীরা। সোমবার বেলা দুইটার দিকে এ আন্দোলন শুরু করেন তারা। প্রত্যক্ষদর্শী সূত্রে জানা যায়, বেলা দুইটার দিকে বিশ্ববিদ্যালয়ের জিয়াউর রহমান হলের প্রভোস্টের কক্ষে তালা দিয়ে আন্দোলন শুরু করেন হলের শিক্ষার্থীরা। এসময় হলের অফিস কর্মকর্তারা অবরুদ্ধ হয়ে পড়েন। পরে হলের আবাসিক শিক্ষক আব্দুল জলিল পাঠান এসে প্রভোস্টের সঙ্গে কথা বলে বিষয়টি সমাধানের আশ্বাস দিলে আন্দোলন স্থগিত করেন। আন্দোলনকারী শিক্ষার্থী কামাল হোসেন বলেন, হলের প্রভোস্ট শিক্ষার্থীদের সঙ্গে মতবিনিময় সভায় সমস্যা সমাধানের আশ্বাসে দিয়েছিলেন। আশ্বাসে তিন মাস পেরিয়ে গেলেও কাজের কোনো অগ্রগতি নেই। এরই প্রতিবাদে এবং হল সংস্কারের দাবিতে আন্দোলন করেছি। শিক্ষার্থীদের আন্দোলনে অবরুদ্ধ হওয়া হলের উপ-রেজিস্ট্রার তারিক উদ্দিন আহমেদ বলেন, শিক্ষার্থীরা নানা অভিযোগে আমাদের অফিসে তালা দেয়। আমরা প্রায় এক ঘণ্টা অবরুদ্ধ ছিলাম। হলের প্রভোস্ট অধ্যাপক ড. মনজুরুল হক বলেন, আমি বিষয়টি শোনার পর হলের আবাসিক শিক্ষককে পাঠিয়েছিলাম। তিনি শিক্ষার্থীদের সঙ্গে কথা বলেছেন। তারা যে অভিযোগ করেছেন তা আস্তে আস্তে সংস্কার করা হবে। এটি একটি চলমান প্রক্রিয়া। তবে এসব বিষয়ে প্রভোস্টের রুম তালা দেওয়ার কারণ বুঝতে পারছিনা। 
বিডি প্রতিদিন/হিমেল",https://www.bd-pratidin.com/campus-online/2023/01/09/847100
ভবন থেকে পড়ে তরুণীর মৃত্যু," কুমিল্লার হোমনায় ৬ তলা থেকে পড়ে মিলা আক্তার (১৩) নামে এক শিক্ষার্থীর মৃত্যু হয়েছে। আশেপাশের লোকজন মুমূর্ষু অবস্থায় তাকে উদ্ধার করে উপজেলা স্বাস্থ্য কমপ্লেক্সে নিয়ে যায়। সেখানে কর্তব্যরত চিকিৎসক তাকে মৃত ঘোষণা করেন। সোমবার উপজেলা পরিষদ গেট সংলগ্ন সিটি মার্কেটে এ ঘটনা ঘটে। সে উপজেলা সদরের খাদিজা মেমোরিয়াল বালিকা উচ্চ বিদ্যালয়ের অষ্টম শ্রেণির ছাত্রী এবং উপজেলা সমাজসেবা অধিদপ্তর থেকে প্রতিবন্ধী শিক্ষা উপবৃত্তিপ্রাপ্ত ছিল। মিলা উপজেলার মহিষমারী গ্রামের মিজান সরকারের মেয়ে। মিলার পরিবার জানায়, তার মা মরিয়ম এ বিল্ডিংয়ে অবস্থিত একটি প্রাইভেট হাসপাতালে সেবিকার চাকরি করেন। এর ওপর তলায় তাদের বাসা ছিল। মিলা ছাদে যায় এবং সেখান থেকে লফিয়ে পড়ে আত্মহত্যা করে। কর্তব্যরত চিকিৎসক ডা. ফাদলুল আজিম আবরার বলেন, পরীক্ষা নিরীক্ষা করে দেখা গেছে- হাসপাতালে আনার আগেই তার মৃত্যু হয়েছে। ছাদ থেকে পড়ার কারণে তার থুতনী ও পায়ে আঘাতের চিহ্ন ছিল। হোমনা থানার ভারপ্রাপ্ত কর্মকর্তা (ওসি) মো. সাইফুল ইসলাম বলেন, প্রাথমিকভাবে ধারণা করা হচ্ছে সে আত্মহত্যা করেছে। সে মানসিক ও দৃষ্টি প্রতিবন্ধী ছিল। তাকে চিকিৎসাও করানো হচ্ছিল। সমাজসেবা অধিদপ্তর থেকে সে ভাতাও পেত। পরিবারের কোনো অভিযোগ নেই। বিডি প্রতিদিন/এএম",https://www.bd-pratidin.com/country/2023/01/09/847082
আগামী জুন মাসে পদ্মা সেতু দিয়ে রেল চলবে : রেলমন্ত্রী," রেলমন্ত্রী নূরুল ইসলাম সুজন বলেছেন, আমরা আশা করছি, আগামী জুন মাসে পদ্মা সেতু দিয়ে ঢাকা থেকে ভাঙা পর্যন্ত রেল যোগাযোগ স্থাপন করা হবে। এর ফলে তিনটি নতুন জেলা মাদারীপুর, শরিয়তপুর ও রাজবাড়ী রেল যোগাযোগের আওতায় আসবে। এছাড়া আখাউড়া থেকে আগরতলা পর্যন্ত রেলপথও আগামী জুনে চালু করা সম্ভব হবে। পর্যায়ক্রমে ঢাকা থেকে কক্সবাজার, রামু হয়ে গুনদুম পর্যন্ত রেলও চলতি বছরের জুনে চলাচল করবে, সে লক্ষ্যে কাজ এগিয়ে চলছে। এসব রেলপথ চালু হলে জিডিপি এক শতাংশ বাড়বে বলে জানান তিনি। রেলমন্ত্রী বলেন, খুলানা থেকে মংলা পোর্ট, আখাউড়া থেকে লাকসাম পর্যন্ত রেলপথ নির্মাণ দ্রুত এগিয়ে চলেছে। খুলনা থেকে মংলা পর্যন্ত রেলপথ চালু হলে সরাসরি ঢাকা থেকে মংলা বন্দর পর্যন্ত রেলপথ সংযুক্ত হবে। এসময় বাংলাদেশ রেলওয়ের বিভিন্ন উন্নয়নমূলক কর্মকাণ্ডের তথ্য তুলে ধরে তিনি বলেন, দেশের দক্ষিণ পশ্চিম ও উত্তরাঞ্চলের সঙ্গে রেল যোগাযোগ দ্রুত শেষ করা ও ওইসব এলাকায় উন্নয়নের লক্ষ্যে পদ্মা ব্রিজ রেল সংযোগ ও দ্বিতীয় বঙ্গবন্ধু সেতুর কাজ দ্রুত এগিয়ে চলেছে। এর ফলে তিনটি নতুন জেলায় রেল সংযুক্ত হবে। রেলমন্ত্রী বলেন, যোগাযোগ ব্যবস্থাকে আধুনিকায়ন ও যুগোপযোগী করার ওপর বর্তমান সরকার অগ্রাধিকার দিয়েছে। ৩০ বছর মেয়াদী উন্নয়ন লক্ষ্যমাত্রা রেলওয়ে মাস্টার প্লান সরকারের নির্বাচনী ইস্তেহারে স্থান পেয়েছে। তিনি বলেন, আমরা বঙ্গবন্ধুর ডাকে স্বাধীনতা যুদ্ধে ঝাপিয়ে পড়ি। কেননা এদেশে আমাদের ভোটাধিকার ছিল না, অর্থনৈতিক স্বাধিকার ছিল না। সে কারণে বঙ্গবন্ধু এদেশকে স্বাধীন করার ডাক দেন এবং দেশ স্বাধীন হয়। তারপর ৭৫-এর ১৫ আগস্ট বঙ্গবন্ধুকে হত্যার মধ্য দিয়ে আবারো স্বৈরশাসকরা ক্ষমতায় এসে দেশকে পাকিস্তানি ঘরানায় নিয়ে যান। পরে ১৯৯৬-তে আওয়ামী লীগ প্রথম ক্ষমতায় এসে বঙ্গবন্ধু হত্যার বিচার শুরু করেন তারই সুযোগ্য কন্যা প্রধানমন্ত্রী শেখ হাসিনা। সে মামলার রায় হয়, কিন্তু ২০০১ সালে আবার বিএনপি-জামায়াত শক্তি ক্ষমতায় আসলে সে মামলা একচুলও এগোয়নি। পরে আবারো শেখ হাসিনা সরকার ক্ষমতায় এসে বঙ্গবন্ধুর হত্যাকারীদের বিচার শেষ করে এবং শাস্তি নিশ্চিত করে। কিন্তু এখনো স্বাধীনতা বিরোধীরা চক্রান্ত করেই যাচ্ছে। এদের বিরুদ্ধে সতর্ক থাকার পরামর্শ দেন রেলমন্ত্রী। বিডি প্রতিদিন/এমআই",https://www.bd-pratidin.com/minister-spake/2023/01/09/847078
ইউজিসির আইন অমান্য করেও জবিতে বহাল বিতর্কিত প্রক্টর," বাংলাদেশ বিশ্ববিদ্যালয় মঞ্জুরী কমিশনের (ইউজিসি) আইন অমান্য করে মেয়াদ পূর্ণ হওয়ার পরেও দীর্ঘদিন ধরে জগন্নাথ বিশ্ববিদ্যালয়ের প্রক্টরের দায়িত্বে রাখা হয়েছে বিতর্কিত অধ্যাপক ড. মোস্তফা কামালকে। এতে ক্ষোভ সৃষ্টি হয়েছে বিশ্ববিদ্যালয়ের শিক্ষকদের মাঝে। মোস্তফা কামাল এরই মধ্যে দুই বছরের মেয়াদ শেষ হওয়ার পরে সাড়ে তিন বছর সময় অতিক্রম করেছেন। এর আগে, গত বছরের ২০ মার্চ ইউজিসির এক বিজ্ঞপ্তিতে বলা হয়, ১০ বছরের অধিক বয়সের বিশ্ববিদ্যালয়ে রেজিস্ট্রার, পরীক্ষা নিয়ন্ত্রক, অর্থ ও হিসাব পরিচালক, পরিকল্পনা পরিচালকসহ নানা গুরুত্বপূর্ণ পদে চুক্তিভিত্তিক, অতিরিক্ত দায়িত্ব বা চলতি দায়িত্বের পরিবর্তে বিশ্ববিদ্যালয়ের আইন/প্রবিধান অনুয়ায়ী স্থায়ী নিয়োগ প্রদান করার অনুরোধ করা হচ্ছে। খোঁজ নিয়ে জানা গেছে, পিএইচডি জালিয়াতির অভিযোগ রয়েছে বিশ্ববিদ্যালয়ের প্রক্টর মোস্তফা কামালের বিরুদ্ধে। তার পিএইচডি ডিগ্রি নেওয়ার সময় বিশ্ববিদ্যালয়ের ৩৯তম একাডেমিক কাউন্সিল সভায় উপস্থিত একাধিক ডিন ও জ্যেষ্ঠ শিক্ষক এর বিরোধিতা করেন। তবে তৎকালীন বিশ্ববিদ্যালয়ের উপাচার্য অধ্যাপক ড. মীজানুর রহমান তার নিজ ক্ষমতাবলে তাকে পিএইচডি ডিগ্রি প্রদান করেন। মোস্তফা কামালকে এই ডিগ্রি প্রদানের আগে পিএইচডি ডিগ্রি লাভ করতে তিন বছরের সময়সীমা ছিল। কিন্তু কম সময়ে পিএইচডি ডিগ্রি নিয়ে জালিয়াতির এই সংবাদ ওই সময় বিভিন্ন জাতীয় পত্রিকায় প্রকাশিত হলেও বিশ্ববিদ্যালয় প্রশাসন কোনো ব্যবস্থা নেয়নি। এদিকে শুধু প্রক্টরই নয়, বিশ্ববিদ্যালয়ের অর্থ ও হিসাব দফতরের পরিচালক একাউন্টিং অ্যান্ড ইনফরমেশন সিস্টেম বিভাগের অধ্যাপক কাজী মো. নাসির উদ্দীনের নিযুক্তির মেয়াদও ২০২১ সালের ২২ জুন শেষ হয়েছে। এরপর সেখানেও নতুন পরিচালক নিযুক্ত না করে ২৩ জুন থেকে আবারও নাসির উদ্দীনকে অনির্দিষ্টকালের জন্য অর্থ ও হিসাব দফতরের পরিচালক হিসাবে নিযুক্ত করা হয়েছে। তিনি পরবর্তী পরিচালক নিয়োগ না হওয়া পর্যন্ত দায়িত্ব পালন করবেন। তার বিরুদ্ধে অতীতে অতিরিক্ত কাজ দেখিয়ে বিশ্ববিদ্যালয়ের অর্থ লোপাটের অভিযোগ রয়েছে। কিন্তু মেয়াদ শেষ হওয়ার পরও তিনি বহাল রয়েছেন দায়িত্বে। বিশ্ববিদ্যালয়ের যাবতীয় অর্থ কোন খাতে কত টাকা বরাদ্দ দিতে হবে সেটিও তার পরামর্শে করা হয় বলেও অভিযোগ রয়েছে। নাম প্রকাশে অনিচ্ছুক শর্তে বিশ্ববিদ্যালয়ের একাধিক জ্যৈষ্ঠ অধ্যাপক বলেন, জুনিয়র শিক্ষক হয়েও সিনিয়র শিক্ষকদের সম্মান করেন না মোস্তফা কামাল। এছাড়াও ক্ষমতার অপব্যবহারের অভিযোগ রয়েছে তার বিরুদ্ধে। মোস্তফা কামালের মেয়াদ শেষ হওয়ার পরও দায়িত্বে বহাল তবিয়তে থাকা নিয়ে শিক্ষক সমিতির সভাপতি অধ্যাপক ড. আইনুল ইসলাম বলেন, যারা মেয়াদ শেষে অতিরিক্ত বা চলতি দায়িত্বে রয়েছেন, তাদের স্থানে অন্য শিক্ষকদের সুযোগ করে দেওয়া উচিত। এ বিষয়ে আমরা উপাচার্য মহাদয়কে অনেকবার বলেছি। আমাদের বিশ্ববিদ্যালয়ে অনেক অভিজ্ঞতাসম্পন্ন শিক্ষক রয়েছেন। তারাও যেন সুযোগ পান এটা শিক্ষক সমিতিও চায়। এ বিষয়ে বিশ্ববিদ্যালয়ের প্রক্টর অধ্যাপক মোস্তফা কামালের সাথে একাধিকবার মুঠোফোনে যোগাযোগ করা হলেও কোনো সংযোগ স্থাপন করা যায়নি। সার্বিক বিষয়ে বিশ্ববিদ্যালয়ের উপাচার্য অধ্যাপক ড ইমদাদুল হককে একাধিকবার মুঠোফোনে যোগাযোগ করা হলে- তাকেও পাওয়া যায়নি। তবে এর আগে সাংবাদিকদের তিনি বলেছিলেন, ‘নিয়মনীতি মেনেই সব করা হবে।’ তবে কবে থেকে এ সিদ্ধান্ত নেওয়া হবে তা নির্দিষ্ট করে বলেননি তিনি। বিডি-প্রতিদিন/শফিক",https://www.bd-pratidin.com/campus-online/2023/01/09/847113
